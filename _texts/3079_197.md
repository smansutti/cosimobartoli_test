---
layout: newsletter
doctype: Newsletter
shelfmark: Mediceo del Principato 3079, fol. 804r-v, 805r-v, 806r-v, 807r-v
hubs: Roma (16-11-1566), Wien (14-11-1566)
writer: Bartoli Curzio
attached_letter: <a href="https://smansutti.github.io/cosimobartoli/texts/2978_057/">2978_057</a>
reviewed: 1.0
---

[804r]  
  
  
<strong>Per lettere di Roma de xvi di Novembre 1566</strong>  
Che Sua Santità tornò lunedì da Porto, dove andò per disegnare di fare  
una Torre alla bocca della fiumara, ma consigliato, che era  
meglio nettare il Porto dove il Tevere passava, non ha  
poi risoluto altro, et nel tornarsene si fermò ad Ostia, et  
trovata quella chiesa male ordinata si dolse del Cardinale Pisani  
al quale dicono, che Sua Santità ha ordinato, che faccia un Ponte, che  
vadi alle bocche delle saline.  
Che si dice, che lunedì prossimo Sua Santità vuole andare a Civitavecchia  
per visitare quella chiesa, et vedere quella fortezza se è bastante  
a difendersi da per sè venendo i Turchi ad assaliarla. benchè altri  
dichino, che vadia per parlare con Don Grazia, il che non si crede.  
Che si ragiona di promozione di Cardinali a Natale, et li soggetti  
si nominano diversi, tra quali pare che il Vescovo di Narnisia per essere  
de primi, et il signor Antono Caraffa, ma sino ad hora non ci è fondamento  
Che si dice, che di nuovo si muterà il Governatore di Roma, et si farà  
Monsignor de Grassi Cherico di Camera et il Palantiero andrà nella  
Marca, et Monsignor Doria a Bologna, ma non si faranno queste mutanti=  
oni fino a Natale, et si ragiona anco di mutare li offiziali non  
solo di Roma, ma di tutto lo stato Ecclesiastico  
Che bisogna, che li benefiziati vadino inremissibilmente alle loro  
residenzie, così oltramontani, come Italiani, o che fra un mese  
renunzino secondo i decreti del Concilio  
Che di giorno in giorno s'aspetta la riforma de frati, i quali non  
vuole Sua Santità che eschino di Munistero  
  
---  

[804v]  
  
  
Che Sua Santità vuole, che tutti i confessori, così preti, come frati  
vadino ad esaminarsi al Vicario per vedere se sono idonei  
al confessare, et non sendo soffizienti saranno privati di tale offizio.  
Che il Cardinale Ferrerio era morto, per la cui morte non vaca  
cosa alcuna, che tutto haveva risegnato al suo nipote, il  
quale di povero, che era, harà hora xmila scudi di entrata  
Che dicono, che la venuta del Cardinale Altemps tra l'altre cose  
sia perchè il Cardinale di Trento ha qualche dubbio, che il  
Conte di Montorio voglia rivedere la vendita dello stato  
del Gallese, come vendita non ragionevolmente fatta  
et perciò essere venuto detto Cardinale per difendere se si muoverà  
cosa alcuna contro a Trento  
Che hiermattina si fece Concistoro nel quale si dette il Vescovado di  
Fiesole ad un frate fiorentino da Diacceto, et quello di Santa Agata  
ad un altro frate, et si aperse la bocca al Cardinale Commendone  
et se li dette lo Anello, et il Titolo  
Che è stato messo in Prigione in Castello il Minale già Tesauriere  
di Pio quarto per conti, che hà colà Camera, et gli è stata scritta  
tutta la roba et prese le scritture.  
Che di Genova s'intende, che era giunta una Galera di Corsia.  
con nuova, che il signor Hercole Istra, che haveva ottenuto perdono  
da quella Signoria voleva con buon numero de suoi seguaci, che  
ne ha molti, tornare alla obbedienzia, et lasciare santo Piero  
Corso, del che avvistosi esso san Piero lo ha ritenuto prigione  
il che sarà causa di nuovi scandali  
  
---  

[805r]  
  
  
Che in Genova hanno tagliata, la testa a quel Ottaviano  
Ferrerio havendolo convinto di havere voluto dare la fortezza  
di Savona a Franzesi incolpando il Signor Lodovico Birago, il  
quale per un suo nipote mandato a Genova si è giustificato  
Che da Napoli s'intende che Don Sancio di Leva si partirà  
con alcune galere, et Baroni per condurre parte delli Spagnoli  
a Portercole, et che della partita di Don Grazia non si sapeva  
nulla di certo anzi s'intende, che non è per partirsi da Pozzuolo  
senza havere nuova commessione da Sua Maestà Cattolico  
Che s'intende di Sicilia, che Mongibello già stato gran tempo  
senza fare motivo alcuno di fuoco, è tornato di nuovo a vomi  
tare con tanto impeto, che tutto questo Regno è spaventato  
Che a piedi di detta montagna è una città chiamata Randozzo  
nella quale a xxx di ottobre vi furono grandissimi Tremuoti, che  
durarono fino al giorno.  
Che alle x hore poi apparsono verso il monte lontano x miglia  
dalla città 2 bocche, delle quali uscivono duoi Torre di fummo  
che si sparsano tanto, che la aria ne fu coperta, di modo, che  
il giorno chiaro si fece escurissimo La notte poi apparsono  
cinque altre bocche di fuoco, che era come metallo strutto, il  
quale si vedeva correre come due gran fiumare verso una altra  
città chiamata Linquagrossa, et scorse x miglia di lunghezza  
La materia della quale è restata in Pietre arse, nè vi si può  
più coltivare, che tutto, quel terreno è perduto.  
Che alli 2 del presente scorsono due altre fiumare di fuoco verso  
  
---  

[805v]  
  
  
le vigne di Randozzo, che hanno occupato gran territorio.  
Il corso, che fanno questi fiumi non è come quello delle accque  
ma va a tempo a guisa delle onde del Mare fino a Catania  
di sorte che in questo Regno si sta in gran timore.  
<br/><strong>Per lettere di Vienna de xiiii di Novembre</strong>  
Che hieri havemmo per certezza la venuta di Selym in  
Ungheria il quale debbe essere a belgrado a questa hora. et  
s'intende, che svernerà in Mohach tra Belgrado, et  
Buda per commodità delle vettovaglie, et per uscire poi  
allo improviso ad Agria, o a Toccai, ma questo sono discorsi  
Che il numero de Turchi, che si vedde verso Albaregale fu   
lo esercito che andava ad incontrare Selym  
Che il Signor Adriano Baglioni volendosi partire ,è, stato  
molto accarezzo da Sua Maestà et presentato di una Catena  
di oro di 1000 scudi, et così torna in Italia per ritornare  
qua a Primavera  
Che il Duca di Ferrara partirà sabato in ogni modo col Duca di  
Ghisa per Baviera  
Che il dì di Santo Martino il Contarino Ambasciatore de Viniziani  
fu fatto Cavaliere da Sua Maestà et presentato di uno stocco  
indorato, et di una Catena  
Che il signor Aurelio insta ogni giorno per licenziarsi il che non  
può ottenere da Sua Maestà, dalla quale è molto accarezzato  
  
---  

[806r]  
  
  
Che non fu vero dello assedio di Varadino, nè manco, che lo  
Shvendi ponessi lo assedio a Zazvar come per l'altra si scresse  
Che verso Tannert paese del Palatino, verso Passau, et  
ad Hala, et in Tirol si fa grand preparamento di barche, et  
di satre per portare giù soldati, che questo altro mese si in  
cominceranno a fare per essere qua a buon hora  
Che a 14 arrivò qui il Cardinale Delfino con buona cera.  
Che in Vienna si aspettono li principali di Ungheria per  
fare dieta intorno alle cose della guerra, et di già  
sono arrivati li Reverendissimi di Agria, et Srigonia  
Che si aspetta lo Arciduca Carlo qua lunedì prossimo  
Di Vostra Altezza Illustrissima et Eccellentissima  
Afezionatissimo Servitore  
Cosimo bartholi  
  
---  

[806v]  
  
  
  
---  

[807r]  
  
  
  
---  

[807v]  
  
  
Alla Altezza del Illustrissimo et Eccellentissimo  
Signor il Signor Principe di Fiorenza  
et Siena Signor et Patron mio osservantissimo  
  
---  

