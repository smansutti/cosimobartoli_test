---
layout: letter
doctype: Letter
shelfmark: Mediceo del Principato 2976, fol. 18r-v, 19r-v
docdate: 04-02-1563
place: Venezia
sender: Bartoli Cosimo
recipient: [Cosimo I de' Medici]
attached_newsletter: TBD
reviewed: 1.0
---

[018r]  
  
  
Illustrissimo et Eccellentissimo Signor et Patron osservantissimo  
Ei si vede che lo abboccamento seguito a Vigevano del Duca di Savoia et del  
Duca Octavio, et di poi a Bursello con l Eccellentissimo di ferrara partorivano li efetti  
di che io dubitavo più dì sono. però che alli 28 fu in Trento il signor Niccolò  
da Pitigliano a far reverentia a Legati, per passare in Spruch a Sua Maestà Cesarea  
et di poi in francia et di poi in Spagna a querelarsi di Vostra Eccellenza et a cer  
care di rihavere Pitigliano. et alli 29. overo 30. vi arrivava il  
Duca di Parma per passar pure a spruch et per i contemplativi si tiene per certo  
che non sia per altro che per cercare di impedire i disegni di Vostra Eccellenza perché né a  
lui, né a Ferrara, né a Savoia piace la grandeza di Vostra Eccellenza et hanno  
per quanto si può giudicare consigliata questa cosa più mesi sono. et in Roma et  
in Lombardia ma indugiano a metterla ad effetto sino a questo Tempo, co  
me più opportuno et più comodo a disegni loro: Io sabato passato  
scrissi allo Albizi questa mia oppinione avvertendolo che stessi con gli occhi  
aperti, a vegliare le cose per conto di Vostra Eccellenza perché sentivo questo abbocamento et  
giudicavo non fussi per altro, che per dar disturbo alla grandeza di Vostra Eccellenza  
che tal disturbo non lo potevano dare se non o, alla Corte Cesarea o alla del  
Re Catholico. et ancorchè io tenessi per certo, che non potessi esser di altro  
Che di Parole et di Calunnie pur lo avvertivo amorevolissimamente et  
con rispetto che vegliasse. So che in Ferrara dicono che lo abbocca  
mento non è, per altro, se non perché Sua Maestà Cesarea et il Re de Romani fanno  
a Gara che ciascun di loro vorrebbe dar la figliola per moglie al Duca di ferrara  
ma che Sua Eccellenza sta così sospesa perché non vuol acconsentire a nessuno di loro  
senza che il Re Catholico non dia la parola perché havendo detto Re  
Catholico preso la cura sopra di sè di maritare tutte le figliuole della Maestà Cesarea  
non li par giusto né ragionevole pigliare né l'uno né l'altro come è detto  
senza intervento del Re Filippo. ma questo che si dice in Ferrara  
  
---  

[018v]  
  
  
è, per reputatione del Duca, et per coprire l'altra azzione che questi Duchi han tratta=  
ta insieme, senza intervento de Segretarii et sto nella mia oppinione che non  
sia per altro che per esclamare, gridare, et dolersi, di Vostra Eccellenza et cercare di impe  
dir la grandeza se potessino, o, i disegni di quella. hanno mandato inanzi  
il Conte Niccola acciochè Parma giunga poi et ribadisca. ma per quanto anco se ne  
giudica, saranno conosciuti, et la malignità ridunderà in danno de maligni  
perchè la bontà di Sua Maestà Cesarea la conoscerà, et conosciutala se ne porterà come  
debbe un Signor tale, verso la Innocentia di Vostra Eccellenza Facilmente vo credere  
che questo sia stato consiglio del Cardinale farnese et de suoi adherenti, pensato già  
più mesi sono, perché qui sono più di 3. mesi che si ragionava che doveva  
seguire tale aboccamento. ma Savoia ha voluto prima pensare a rihavere  
le sue piaze et poi alle altre cose, è, Tenuto Principe d'animo inquieto  
et che desideri di travagliare. però questo mio discorso potria errare, ma  
Signore mio io non credo esser molto lontano dal vero Al Cardinale farnese non  
è. piaciuta la promotione delli 2 Cardinali ultimi, et vanno tuttavia pensan  
do a quel che può nascere doppo la morte del Principe, et armandosi per qualche via.  
in deprimere la autorità di Vostra Eccellenza et quella di Sua Beatitudine che veggono congiunte  
insieme: Ma Vostra Eccellenza come quella che ne sa, più dormendo che io vegliando potrà  
fare miglior giudizio di me però non ne dirò altro. Dicesi et si crede  
che il Cardinale di Loreno ha chiamato in Trento li Imbasciadori di questi Signori et  
detto loro che scrivino a questi Clarissimi che non prestino più fede che tanto qui allo  
Imbasciador del Cristianissimo perché alla corte di Francia, lo hanno per un traforello  
et per persona non punto amica della Corona: et che Sua Signoria Reverendissima vuol fare  
offizio che sia in ogni modo levato di qui, perché tenerci un simile non fa per  
la Corona. Credesi perché detto Imbasciadore ha ricerco qui Monsignor di fano  
che facci certi buoni offizii per lui, con detto Monsignor di Loreno, et si vede  
  
---  

[019r]  
  
  
che va mendicando i favori et di ciò parlano molto largamente questi Clarissimi no  
bili, et anco per via del Legato ne riscontro qualche cosa.  
Stamattina in San Marco si è, detto che questi Clarissimi han lettere di francia de 17 del  
passato, come il Contestabile era uscito fuori con pregeria per trattare accordo,  
et che detto accordo seguirà perché la Regina lo vuole in ogni modo, et che  
seguirà con vergogna et preiudicio de Cattolici lasciando ognuno nel suo credere,  
ma questa voce è, uscita da appassionati della parte ugonotta che non ci man  
cavo però non se li crede molto, non ci essendo verisimili che sien bastanti a farlo  
credere. Veglia tuttavia la differentia tra Sua Maestà Cesarea et questi Clarissimi  
per conto de Confini et si sente tuttavia qualche disordine verso Triesti. perché  
essendosi abruciate certe ville il Podestà di Triesti Imperiale, ha dato bando  
della forca, al Podestà di Umago Gentilhomo Vinitiano che non vadia su  
quel di Triesti. Et in Marrano già rubato da Piero Strozzi si  
fanno da questi Signori le guardie molto più diligentemente che per lo adietro. et essendovi  
per Capitano della guardia un Signor Latico Cossaccio Gentilhomo veniziano,  
il Podestà che è, da Ca Moro non ha voluto che un fratello del detto Signor  
Latico entri in Marrano, dove voleva andare per visitar il detto Signor Latico.  
et non molte settimane sono che presso a Triesti furono presi alcuni che  
scandigliavano le acque cconvicine, et ancora si trovano prigioni in Triesti.  
Quanto alle cose di Levante questi Clarissimi non ha publicato cosa alcuna. la tratta  
de grani di là è, serrata come più volte ho scritto. ma horamai qui né  
è, et né vien tanto che non ce ne mancherà. ma sta nel medesimo pregio,  
né è, per scemare per quanto si vede che la farina si vende pure lire 17 soldi 10. lo staio  
Sonci alcune lettere di Trento per le quali si presuppongono che Sua Maestà Cesarea voglia  
incoronarsi, ma non si sanno risolvere se in Spruch per mano del legato  
o se pure voglia venire in Italia. Aspetto le bolle che Vostra Eccellenza scrisse  
che farebbe spedire per pigliare il possesso Temporale della Badia. et perché  
  
---  

[019v]  
  
  
questo Pensionarii come per l'ultima mia ne scrissi chieggono le lor paghe, aspetto  
la Comessione da Vostra Eccellenza di quanto bisogni fare. Apresso nello andare alla Badia  
vedi scoperta una parte di una Teggia cioè, capannone del Cortile,  
che questi fittuarii havevon lasciato rovinare, et parendomi che stando così  
non passi con honore del Cardinale mi è parso di darne notitia a Vostra Eccellenza  
acciochè ella possa avisarmi se le pare la facci ricoprire che sarà una  
spesa da xii in xv scudi, detta Teggia era scoperta sino quando vi andò il  
bellotto, oltre alle altre che egli fece rassettare, come da lui potrà in  
tender meglio Vostra Eccellenza Dicesi che lo Eccellentissimo di ferrara manda alla Maestà  
Cesarea il Conte hippolito Turco. Per lettere di Savoia et per quelle di Milano si  
dice che in Lione è, stata tagliata la Testa al Baron di Xadres dove  
era andato per trattare accordo che Lione si havessi a rendere alla Corona  
Da messer Giorgio Cornaro è, uscita voce che il Pero sta in letto perso  
afatto dal mezo in giù in Lione. Né mi occorrendo altro per questo farò  
fine baciando le mano a Vostra Eccellenza et pregando dio per la felicità di quella  
Di Venetia alli 4 di Febraro 1562.  
Di Vostra Eccellenza Illustrissima  
Affezionatissimo Servitore  
Cosimo bartoli  
  
---  

