---
layout: newsletter
doctype: Newsletter
shelfmark: Mediceo del Principato 2976, fol. 352r-v, 353r-v
hubs: Roma (01-12-1565)
writer: Geri Paolo
attached_letter: <a href="https://smansutti.github.io/cosimobartoli/texts/2976_143/">2976_143</a>
reviewed: True
---

[352r]  
  
  
Per lettere di Roma del Primo Dicembre 1565  
Che Sua Beatitudine stava bene, et si teneva che fusse ad ogni modo per  
far promotione di Cardinali presto, et forse alla secreta, tosto  
che arrivasse il Cardinale Buon Romeo a Roma, il quale andrà  
pur sino a Fiorenza, a compagnare la Serenissima Principessa.  
Che già si davano scomesse in banchi, che per Natale prossimo  
o alla più lunga alla festa de Re, si harebbe nuoi  
Cardinali da Sua Santità et che fra gli altri sarebbe il vercovo di Terracina  
Che s'intendeva che il Cardinale Farnese, et Coreggio volevano  
fare il lor forzo di ritrovarsi a questa promotione in Roma.  
Che il lunedì passato era giunto in Roma il Cardinale Crassi accarezzato  
da Sua Santità et alloggiato in Palazzo,  
Che si diceva che il Cardinale Altemps, andrà alla Dieta imperiale  
in Agusta la qual sebene è intimata per li tanti di Gennaro  
si teneva che per più rispetti si dovesse prolongare alla  
qual Dieta, si crede che resterà anco il Cardinale Comendone,  
Che volendo Sua Santità passare in segniatura certe Comissioni, per  
tirare alcune cause di Spagna di prima istantia a Roma,  
le quali son per conto di liti, nate per collationi di Benefitii  
vacate nel Mese del Papa, parendo a Sua Beatitudine che di ragione  
si debbino vedere in corte di Roma; Il Cardinale Pacceco volse  
difendere che non si passassero; mostrando che il Re, Filippo  
harebbe a male che si rompessero gli ordini del concilio,  
Del che Sua Santità se ne alterò alquanto, dicendogli che non era  
bene, che Sua Maestà volesse tenere anco il grado di Papa; et che  
era sopra il concilio, et poteva far quello che più gli  
piaceva, et pareva che fusse bene, pur non si fe altro.  
Che ditte comissioni furno poi passate in una congregazione  
che fu fatta delle cose del concilio.  
  
---  

[352v]  
  
  
Che sapendo Sua Santità l'Ambasciatore del'imperatore havere espressa Comissione  
Sua Maestà Cesarea di stringere il negotio del coniutio, con Sua Beatitudine va  
prolungando l'auldienze il più che può, per levare l'occasione  
dell'haverne a Ragionare,  
Che Sua Santità havendo destinato voler dar la Chiesa di Ravenna  
al vescovo di Narni era anco d'animo voler dare il vescovado di  
Narni al Cardinale Siarletti,  
Che il Signor Fabritio Colonna figliolo del Signor Marcantonio sta in  
disposto di doppia quartana, et che Sua Santità lo favorisce  
molto col mandarlo a vedere spessissime volte,  
Che Sua Santità ha mandato per il Cardinale San Giorgio a presentare alle  
Serenissime Spose di Fiorenza, et di Ferrara, una catena di  
valor di .4.mila scuti per una, et alcune corone Benedette e Gioie,  
Che quella settimana eran giunti in Roma, molti Signori et cavalieri  
che venivan da Malta, li quali dicano che il Gran Mastro,  
fa racconciare il fosso di Santo elmo, et rasettar quel loco  
ove già haveva anco posto guardie et alcuni pezzi  
d'Artiglieria per assicurarsi, che allo improviso non venissero vascelli  
d'infideli, in Marzo Musetto, et che con gli Danari, hauti da  
Sua Santità andava accomodando gli luoghi rovinati.  
Che il Gran Mastro si contentava haver dal Re Cattolico solo  
400 cavalli, et 4mila fanti, et 25mila scuti al presente et 50mila in 2 anni,  
oltre agli 3mila fanti che gli dà Sua Santità sotto il Signor Gabrio  
Cerbellone, perchè al restante suprirà poi detto gran Mastro  
il qual disegnia tener, 4mila fanti nella lingua di Santo Elmo,  
4mila in Santo Michele, et nel Borgo, et il restante nella città  
vechia detta Medina, con tutta i cavalleria, sperando  
con questo aiuto poter difendere quell'isola da ogni  
empito turchesco  
  
---  

[353r]  
  
  
Che il Cardinale Bobba si ritrova Viterbo attendendo ivi, la venuta  
di qualche altro Cardinale per andarsene poi di compagnia a torre il Capello  
Che il Cardinale Pacceco, partirebbe tra dua o tre giorni per Fiorenza,  
alle Nozze, ove andrà anchora Orsino, con tutto che sia  
molto indisposto,  
Che il Signore Alfonso Vitelli, fratel del Cardinale ha tolto per moglie  
la sorella del Cardinale Colonna, che già fu maritata nel signor  
Lodovico Savelli: ma non era anchor publicato detto matrimonio  
per non esser che 5 mesi, che è morto il primo marito.  
Che vi eran lettere di Spagnia de .7. del passato, per le quali  
s'intende, che il Re Cattolico fa istantia a Sua Santità che gli con  
=ceda di nuovo un quinquenio, sopra il Clero, per le Galere  
al che Sua Beatitudine non si mostra molto inclinata, dicendo che  
si cavano gli Danari, et poi non si fanno le Galere,  
Che dito corriere era spedito al Signor Don Garzia con tre spaghi  
Che s'intendeva che il Legato doveva fare l'entrata in  
Mandrile agli 10, di donde il Re Cattolico doveva partir  
con la corte, per la penuria del vivere, che era ivi et  
anco per ritrovarsi alla cerimonia, del portare in Toledo,  
il Corpo di Santo Eugenio Primo Vescovo di quella citta, ottenuto  
da Franzesi, a requisitione della Regina Cattolica  
Che in Castiglia havevan rimesse le militie, e da piedi, et da cavallo.  
Che Sua Santità haveva fatto un poco di risentimento con l'Ambasciatore di  
Francia, per non havere voluto amettere il suo Re, il vescovo di  
Terracina, per Nuntio, il che è nato secondo che si dice per  
esser Fiorentino, et troppo favorito del Signor Duca, et che la regina  
per questo l'ha preso a sospetto, et che Sua Santità disse che per  
compiacere al Re, haveva [...]llerato in Roma .1̅5̅. mesi con[...]  
Monsignor di Lilo, suo Ambasciatore[...]  
  
---  

[353v]  
  
  
non poteva tollerare un suo Nuntio, per un anno.  
Che Sua Santità ha fatto intendere al Cardinale Santa Croce, che non si parla  
di Francia fino a tanto che non ha nuova comissione da Sua Beatitudine  
Che Monsignor d'Anville Governatore della Lingua d'oca, per quanto se ne  
intendeva, haveva tenuto gli stati in quella Provincia, et ha  
fatto pigliare col favor del Popolo, un Principale ministro  
Ugonotto, et mandatolo prigione in Tolosa, et che tutti gli  
Cattolici hanno mandato a suplicare al Re, che lievi l'editto.  
che si possi esercitare la setta Ugonotta, ma che solo si viva cattolicamente,  
Che Sua Maestà haveva promesso farlo come fusse in Bles, et anco  
vietare tutti gli libri sospetti.  
Che in Avignione il Governatore haveva banditi tutti gli servitori che  
erano stati con Ugonotti et ne eran partiti più di 300  huomini  
Che in Lione, soto spetie del venire alla Fiera, si erano ridotti  
molti eretici, e massimo di quelli di Ginevra, onde il  
Governatore faceva provisione di genti, a ciò non vi nascesse tumulti,  
Che per quanto s'intendeva agli 21 era arrivato in Napoli  
il Signor Gian Andrea Doria con .9. delle sua Galere essendo  
trascorso da Palermo, per un temporale hauto, et che   
similmente .2. altre sua Galere eran capitate ivi,  
pur trascorse per fortuna, talchè non gli mancava  
se non la Brava, patronegiata dal signore Antonio dalla  
Torre della qual temeva ma poi s'intese che si era  
anco essa salvata con tutte le Gente,  
Che le Galere di detto Signor Gian Andrea havevano presa  
una Galeotta Turchesca sotto il monte Gargano,  
Di Vostra Eccellenza Illustrissima  
[...] Servitore  
Cosimo bartoli  
  
---  

