---
layout: letter
doctype: Letter
shelfmark: Mediceo del Principato 2976, fol. 28r-v, 35r-v
docdate: 06-03-1563
place: Venezia
sender: Bartoli Cosimo
recipient: [Cosimo I de' Medici]
attached_newsletter: TBD
reviewed: 1.0
---

[028r]  
  
  
Illustrissimo et Eccellentissimo Signor et Patron osservantissimo  
Havendo occasione di scrivere et mandar la presente non ho voluto perderla.  
Io fui in Collegio et detti al Serenissimo et a questi Clarissimi conto della fazzione  
della Galera di Vostra Eccellenza la quale udirono molto volentieri, et parve loro bella  
fazione, Soggiunsi ancora con modo di rallegrarmi con Sua Serenità che ella  
era quella stessa che loro Clarissime Signorie havevon restituita all Eccellenza Vostra et che  
incominciava a far frutti degni di tale restituzione, alle quali parole  
parve che tutti quei vecchioni applaudessino con molta letitia. et par  
ticularmente vollono si leggessi tutto il progresso, et mentre che già ne  
era letto la metà, faccendosi sotto le loggie di San marco una mostra di  
soldati, et perciò uno strepito di archibusi, fecion fermare il Segretario che leg  
geva tanto che finissi lo strepito. et udirono il resto con molta attentione,  
et finalmente vollono si lasciassi tale aviso per leggerlo in Pregadi.  
Feci ancora le cerimonie per conto dell ultima lettera che Vostra Eccellenza hebbe da loro. et  
il Serenissimo con quella sua natural benignità rispose gratissimamente. mostrando  
di rallegrarsi assai di ogni contento et prosperità di Vostra Eccellenza come di Principe che  
merita ogni bene et a quel Senato Carissimo. al che io replicai che Vostra Eccellenza  
ne era Certissima sapendo quanto grandemente era amata da tutti. Non  
entrai in ragionar del possesso della Badia, havendo fatto la reso  
lutione che per l'altre ho scritta, acciò non si perdesse tempo, né si tentasse più  
quel che altri ha giudicato non si fussi ottenuto. aspetto adunque le bolle per tal  
conto, le quali penso che Vostra Eccellenza harà fatto espedire.  
Scrissi per l'ultima mia de .3. che il Nuntio era partito per Trento  
per andar a visitare il Cardinale di Mantova amalato. ma quando fu a Bassano  
hebbe nuova che quel Signore alle 4 hore di notte il martedì era passato alla  
altra vita, et se ne ritornò qui malcontento. et la morte si, è, verificata poi  
per altre lettere, onde il Signor Duca di mantova et la Signora Duchessa se ne son tornati a  
Mantova. Non hier l altro venne nuova che alli 19. del passato. si  
  
---  

[028v]  
  
  
era accostato uno non conosciuto al .Duca di Guisa per parlarli diceva di cose  
di importantia, et nello accostarseli li haveva sparata una arcobusata,  
et coltolo in la spalla, et che il .Duca si era fatto aprir la ferita per trarne  
detta palla. et la nuova dicono che viene in questo modo.  
Che un Capitano Colino overo Polino sendo partitosi dallo esercito alli 20  
et venuto in Piemonte a far gente per il Re, era passato da Ciamberi  
et a bocca lo haveva detto al Duca di Savoia. il quale l haveva conferito con  
l Imbasciador di questi Clarissimi che ne ha di poi scrito qui a questi Signori tiensi per  
molti tal nuova per verissima ma chi discorre non la crede. perchè sendo  
seguito il Caso alli 19. pare ragionevole che alli 26. o. 27 il Cardinale  
de Loreno ne havessi in Trento ad haver nuove, le quali a questa hora  
ci hariano ad esser essendoci di Trento nuove del primo et del secondo  
di questo et non ne dicon cosa alcuna. Sarà con questo un foglio di  
avisi fra quali vi son li articoli che si dice haver arrecato Monsignor  
di Loreno da Spruch di Consentimento della Maestà Cesarea da disputarsi  
i quali paiono molto importanti et contro alla autorità Del Papa  
sarannoci ancora lettere dello Albizo ricevute questa sera  
Messer Francesco Nasi havendo ottenuta già da Vostra Eccellenza di potersi ripatriare  
mi ha pregato, che io facci fede a quella del buono animo et servitù  
che egli tiene verso L eccellenza Vostra trovandosele per questo et per molte altre  
cose obbligatissimo et in vero io lo antepongo non biasimando li  
altri, quasi a tutti i fiorentini che ci sono, in parlare et honorar sem  
pre la Eccellenza Vostra in tutti i suoi ragionamenti et discorsi. che così lo ho  
trovato sempre, et so che non solo meco ma fuor di me ancora ha par  
lato sempre con molta Reverentia. et .è, persona di buono intelletto, ancor  
che impedito dal suo Catarro. Ne mi occorrendo altro per questa le  
bacio le mani di Venetia alli 6 di Marzo 1562  
Di Vostra Eccellenza Illustrissima  
Affezionatissimo Servitore  
  
---  

[035r]  
  
  
  
---  

[035v]  
  
  
  
---  

