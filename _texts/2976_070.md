---
layout: letter
doctype: Letter
shelfmark: Mediceo del Principato 2976, fol. 166r-v, 167r-v, 168r-v, 169r-v
docdate: 24-07-1563
place: Venezia
sender: Bartoli Cosimo
recipient: [Cosimo I de' Medici]
attached_newsletter: <a href="https://smansutti.github.io/cosimobartoli/texts/3079_048,3079_049/">3079_048,3079_049</a>
reviewed: 1.0
---

[166r]  
  
  
Illustrissimo et Eccellentissimo Signor et Patron mio osservantissimo  
Io parlai di poi con lo Imbasciadore di Francia circa il Parentado della Regina  
di Scotia con l'Arciduca Ferdinando. et me lo confermò dicendo haverne  
ancor esso aviso. ma non mi confermò già quello del Re christianissimo con la figliola  
del Re de Romani, ben mi disse che ne erano state pratiche et ragionamenti,  
ma per ancora non si era concluso cosa alcuna, talché lo aviso che era comparso  
qui da Trento non fu interamente vero, et mi maraviglio ancora che di Vienna  
per le lettere de xii et xiiii, non ci sia parola dell altro parentado che i Franzesi  
tengon per concluso fra Scotia et Ferdinando. che pur par ragionevole che  
dalla Corte Cesarea se ne havesse ad intendere qualche cosa.  
Questa mattina si son viste lettere di Ferrara in particulari che dicono che  
Don Francesco de ghievarra ha portato lettere a quello Eccellentissimo del Re Filippo per le  
quali si contenta Sua Maestà Catholica che pigli l una delle figliole di Sua Maestà Cesarea  
per mogliere, et dicono che il Conte Hyppolito Turco andrà alla Corte Cesarea  
et il Conte fulvio Rangone tornerà alla Corte Catholica per dar compimento  
a questo parentado, et inoltre che quello Eccellentissimo ha donato al detto Don Francesco  
un diamante di 3mila scudi et una Catena di 500 scudi. ma molti sono che non  
credono tanto avanti, ma sì ben pensano che si vadia trattando et maneggiando  
per dispor li animi de Principi d'Austria a questo parentado.  
Qui comparsono nuove della Sessione fatta in Trento, et molto quietamente, fuora di  
quella credenza che si haveva sino al tardi il dì .14. per la difficultà che porgevano  
certi vescovi Spagnoli seguitati da alcuni Italiani. la qual difficultà per gratia di Dio  
sul tardi la sera detta si rimosse, et la mattina alli xv si fece detta  
sessione quasi nemine discrepante di 244 vescovi che vi si ritrovarono  
per quanto ho inteso dallo Imbasciador dell Alteza di Savoia che ,è, tornato  
da 6 vedere detta sessione, nella quale mi ha detto questo particulare che un vescovo solo  
  
---  

[166v]  
  
  
che era Spagnolo disse, peto tempus unius diei, a potermi risolvere. ma che poi andan  
do il Segretario del Collegio atorno a raccorre i voti, non replicò dette parole ma disse  
placet. Tutti gli altri ancora furono unitissimi et d acordo. la qual sessione  
in questa Terra ha fatto rachetare molti, che prima biasimavano et i legati et il  
Papa, et stanno alquanto più rimessi che prima harei mandato la Dottrina et i Cano  
ni della Residentia et delli ordini, ma perché penso che Vostra Eccellenza li harà havuti  
da Trento, né qui essendocene molte copie, ho havuto per ancora comodità  
di haverla, ben le mando con questa un disegno di Able de grazia che ,è, venuto  
qui a questi Signori di francia con le sue misure, et ancorché io pensi che si sia  
per stampare ho voluto anticipare in mandarlo.  
Siamo stati alle mani con li Affittuarii passati della Badia et in differentia  
del pagamento, perché ci volevano pagare li scudi a valuta di lire 6 soldi 14 di  
questa moneta l'uno secondo la parte o, il Bando che ,è, qui. dove noi non li  
haviamo voluti perché il contratto dell'Affitto dice che ci debbino dare scudi  
d‘oro in oro Italiani di buono et giusto peso  
cħ vagliono lire  
6 soldi 18 l uno  
per il che siamo iti allo officio  
del Proccuratore et fattili citare perchè ci dieno tanti scudi d oro in oro: et  
essi sono iti, a farci scrivere mille ducati di moneta a buon cinto in partita  
di banco. i quali stamani son ito, per stornarli indietro et recusare in  
nome del Cardinale detta partita di banco, et come si dice qua riscriverla  
loro indietro, ma ho trovato che sula procura che ne fece il Cardinale in  
Pisa sotto dì 20 di aprile passato, non vi è, facultà di poter accettare  
scrivere o, riscrivere ciò ,è, stornare partite in banco scritte al detto Cardinale  
come ,è, questa. perchè qui bisogna, Clausula particulare et speciale che mi  
dia facultà di poter accettare, levare, scrivere, et riscrivere partite in  
banco, però Vostra Eccellenza far fare una proccura con detta clausula. et inoltre a  
  
---  

[167r]  
  
  
poter compromettere ogni differentia che si havessi con loro o, con altri et a rettificar lodi  
et compromessi, così fatti come da farsi, et che il detto Cardinale ex nunc rettifichi ogni  
compromesso che io havessi potuto fare sino a detto dì. perché sarà facil cosa  
che per non haver a piatir con loro, noi ci risolviamo a chiamare un mercante per uno,  
et un terzo per via di Magistrato, per terminare le cose senza lite. et forse  
lunedì faremo tal compromesso, havendocene essi mandati a ricercare come  
han fatto stamani per il nostro avocato. Della procura passata fu rogato in Pisa  
Ser Giovanni guarnerio, alli xx d aprile passato sepur vi fusse bisogno di sapere  
il dì o, il notaio che ,è, quanto occorre per conto della Badia essendo là il Colchi  
che attende a metter insieme i grani et all'altre faccende.  
Messer Iacopo Baduaro mi ha pregato con quanta efficacia ha possuto che io facci reverentia  
a Vostra Eccellenza in nome suo, et la ringrazii quanto più posso dello offizio che ella pro  
mette di fare apresso a Sua Santità nella sua Causa beneficiale. nella quale  
starà aspectando il favore che ella li farà, al procedere in detta Causa qui avanti  
al Nuntio.  
Messer Giovanni Mocenigo Clarissimo in fra questi Signori et di buona reputatione et ottima  
fama, mi ha strettissimamente pregato che io voglia far offitio per lui con Vostra Eccellenza  
ritenendosi esso per hora dallo scriverle per certi respetti che di qua hanno questi  
Clarissimi nello scrivere non solo a Vostra Eccellenza ma a qualunque altro Principe.  
Egli ,è, suocero di Alvisi Dolfino, bandito da questi Signori per la sua insolentia  
dello assassinamento fatto contro a una Gentildonna qui nella città, che già ne scrissi  
a Vostra Eccellenza et si trova costì in firenze, tanto insuperbito et incrudelito che minac  
cia con lettere di venire ad amazare sino in casa qui il detto suo suocero, et  
a bruciarlo con tutta la sua famiglia, et di mandare fuori in stampa  
libelli Infamatorii contra detto suo suocero et suo honore et di tutta sua casa  
  
---  

[167v]  
  
  
et questo in ricompensa che il detto suo suocero si ha tirata in casa, sua  
mogliera et suo figliolo, et si ingegna di allevarli et nutrirli con quelli  
buoni ordini et costumi che se li aspettano, essendo la moglie del detto  
Dolfino sua figliola stata x anni molto tormentata et battuta molte  
volte dal detto marito, et maltrattata. per la qual Cosa detto Magnifico messer Giovanni  
desidera che per Carità et Pietà Vostra Eccellenza si mova a compassione, et  
vogli haver per raccomandata la vita et l honor suo et di casa sua  
provedendoli in quel modo che meglio parrà a Vostra Eccellenza pur desideran  
do che quella comettessi che detto Delfino non potessi mai uscir  
di firenze né far stampare libelli Imfamatorii o simili cose. che oltre  
a che sarà opera di pietà, esso messer Giovanni ne terrà obligo perpetuo a Vostra Eccellenza  
desiderando di poter un giorno corrispondere, a tanto beneficio  
con servirla in qualche cosa che di qua le occorrà. et havendomi pregato  
et fatto pregare strettamente che io li vogli fare questo favore apresso Vostra Eccellenza  
li ho risposto che lo farò volentieri sapendo che et in publico et in privato  
Vostra Eccellenza è, desiderosa di far sempre servitio a questa Repubblica et a suoi  
Gentilhomini. detto messer Giovanni .è. persona vechia di quiete et di riputatione  
et havendosi tolto in Casa sua figliola come ho detto et il figliolo di detto suo Ge  
nero, et inoltre havendo per via di Roma procurato che Vostra Eccellenza  
habbi fatto il salvo condotto a detto suo genero, li pare esser molto  
mal riconosciuto da lui di tanti beneficii fattili et che li fa. et perché  
egli stima assai questa causa, non posso fare che io non lo raccomandi quanto più  
posso a Vostra Eccellenza parendomi che ella habbi dello honesto, et del ragionevole.  
A dì passati ,è, stato da me un messer francesco Mustiare detto il fugazone. et mi ha por  
tato un libro scritto in Greco in fogli reali di 24 quaderni l uno di 4 fogli l uno  
  
---  

[168r]  
  
  
a dimandarmi se Vostra Eccellenza lo volessi comperare. detto libro ,è, un raccolto delli atti  
del Concilio già cominciato a Ferrara et finito a firenze con orationi  
di diversi imbasciadori, et congregationi et sessioni, et in ultimo ne  
vorrebbe 28 scudi. Io li ho detto che sendo seguito tal concilio in firenze  
Che egli è, impossibile che costì non si ritruovino tutti gli atti di detto  
concilio oltre a che sono in latino stampati, et che non credo che Vostra Eccellenza vogli  
entrare in comperare una copia come è, questa. seben ei dice che  
ella venne di Constantinopoli più anni sono et che non ce ne ,è, altra  
copia, il che io non vo credere. pur havendomi esso fatto instantia che io ne  
scriva a Vostra Eccellenza non mi è, parso di poterli mancare, et ne aspetterò  
la resolutione per poterli rispondere.  
Quelli della Maestranza che mi vennono a parlare aspetteranno che Vostra Eccellenza se ne  
risolva poiché saran tornate le Galee, et si offerano di venire pur  
con buon numero di huomini, et mastri ancora di raffinar polvere. di  
far artiglierie et qual altra cosa si voglia da marinari pratichi  
Medoro stamattina mi ha detto che vuol scrivere un ragionamento che ha inteso  
esser stato fatto da Signori Principi dello Imperio in Germania sopra le cose di Siena  
il quale io credo che sia ito buscando per accattar benevoletia da Vostra Eccellenza et perché  
ella habbia a risolversi di darli qualche danaro, ancorché a me paia che Non  
li meriti perché come ella harà veduto, mai ho cavato nuove da lui se non  
cantafavole, che io credo che ei vadi immaginandosi il più delle volte con dir  
et trovar cose sempre al contrario delli altri. però ho voluto darne aviso  
a Vostra Eccellenza acciò quella possa risolversene come più le parrà. et prestarli  
quella fede che giudicherà di essere da prestarli. non conoscendo io in lui  
nessuno altro fine che di trarre se potrà, qualche cosa di mano a Vostra Eccellenza  
  
---  

[168v]  
  
  
Questi Clarissimi hanno nuove che il lor proveditore vicino al monte San Angelo  
acanto a Manfredonia hanno preso .3. Galeotte di Corsari et tagliatili  
tutti a pezi et affondati i legni, et che il detto proveditore era  
dietro dando la caccia a dua altri vaselli di corsari, et si pensava  
li havessero ad arrivare, et magnificano molto questa attione.  
nondimeno. Io ho viste lettere di Puglia nel segretario di Spagna che  
dicono che dette due tre fuste havevano dato in terra a San Angelo  
et messi in terra 300 homini per far preda. et che le Galere Venetia  
ne vi arrivarono, et presono dette fuste et cħ li homini corsari si  
erano ritirati sopra il monte di San angelo. fuggendo i Popoli  
convicini, et si credeva che da detti popoli vi sarebbono amazati  
non havendo scampo né potendo tornare alle galeotte già prese  
dalle Galee Venetiane. pare che quel gran numero di Cor  
sali che io scrissi a dì passati che veleggiavano intorno a Cattaro  
sia riuscito in fumo. ancorché fussi una lettera di messer Marco  
Michieli che andava al Governo di Cattaro. forse scritta per paura, per  
che si è inteso poiché dette vele erano alla Velona, né di quivi mossesi.  
Né havendo altro di importantia rimettendomi alli sommarii che saranno  
con questa farò fine pregando Vostra Eccellenza Illustrissima che si ricordi di  
soccorrermi come ne ha data intentione, che Aspetto tale aiuto  
con Desiderio et necessità. pregando Dio per la felicità di quella  
Di Venetia alli xxiiii di Luglio 1563.  
Di Vostra Eccellenza Illustrissima  
Affezionatissimo Servitore  
Cosimo bartoli  
  
---  

[169r]  
  
  
  
---  

[169v]  
  
  
  
---  

