---
layout: newsletter
doctype: Newsletter
shelfmark: Mediceo del Principato 3079, fol. 361r-v, 362r-v, 363r-v, 364r-v
hubs: Lyon (24-12-1563), French Court (20-12-1563), Paris (19-12-1563), Bruxelles (21-12-1563), Wien (23-12-1563), Roma (01-01-1564)
writer: Bartoli Cosimo
attached_letter: <a href="https://smansutti.github.io/cosimobartoli/texts/2976_041/">2976_041</a>
reviewed: 1.0
---

[361r]  
  
  
<strong>Per lettere di Lione delli xxiiii di Dicembre 1563</strong>  
Che Monsignor di Viglievil haveva rappacificate le cose della Provenza et  
particularmente in Lione haveva fatto un consiglio et ragunanza di più  
di 80 Gentilhomini che ne Tumulti passati havevan prese le armi l un contro  
l altro, et fattoli giurar et alzar tutti la mano promettendo di non tener più  
conto alcuno delle Ingiurie fattesi per lo adietro l un l altro. et di non pigliar più  
armi se non per ordine o comandamento del Re.  
Che haveva fatte far molte paci fra molti particulari  
Che haveva messo ordine di far i Consoli che han cura della Giustitia civile  
et vi trovava qualche difficultà fra catholici et li Ugonotti. pur finalmente  
l'una parte et l'altra li havevano detto che eleggessi lui quelli che li paressi  
no buoni o, atti a tal cosa, et che alli xxv finirebbe tal negotio  
Che haveva accresciute in la Provenza le entrate del Re di 50mila franchi  
senza aggravare nessuno, anzi  
Che haveva alleggeriti i popoli di altrettanti 50mila franchi lo anno.  
Che haveva ottenuto danari per un mese dalla terra per pagar x Insegne  
che haveva tenute seco per purgar et accomodar quella provincia con promessa  
però di licentiar dette genti  
Che sperava alla Venuta di Sua Maestà che ella troverrebbe le cose di quella  
provincia in tanto buon esser quanto altra provincia di francia.  
<br/><strong>Per lettere de xx detto dalla Corte di francia</strong>  
Che Monsignor Ammiraglio et il Duca di Umala, si erano abboccati avanti alla Regina  
insieme, et per le demostrationi extrinseche. si giudicava che havessi fra queste  
due Gran casate a nascer qualche accordo o compositioni.  
Che quei di Parigi havevan ferito il Predicator del Principe di Conde, et anco quelli  
del pricipe havevan feriti alcuni di quelli di Parigi  
Queste nuove in sin qui escono dello Imbasciator di francia il qual pende da Ciatti  
glioni et quando le cose vanno bene per i Ciattiglioni li pare vadino bena per tutta  
francia. però io presto molta più fede a quelle che seguon che vengon da persona fidata  
  
---  

[361v]  
  
  
<br/><strong>Per lettere de xix di Dicembre di Parigi</strong>  
Che i Ciattiglioni et Guisi si trattenevano al solito non essendo deciso dove  
si havessi da trattar la causa loro  
Che Madama di Guisa haveva offerti cinque parlamenti, visto che non si poteva  
litigar in quel Di Parigi per lo Arresto ottenuto dal Ammiraglio  
Che l'andata de Lorena era sopratenuta rispetto alla stagion del tempo. et un poco di  
Malattia sopravenuta al Re.  
Che l Ammiraglio usa di dire che vuol far compagnia a loro Maestà dovunque elle andranno  
et ha fatto intender a suoi che stieno in ordine per farli conpagnia. Ma si crede facci  
queste dimostrationi. per far paura alla Regina di non stassar in lorena  
credendosi che come havessi lor Maestà fuor di Parigi vorrebbon gover  
nar il tutto, et si sa ben che l Ammiraglio benchè havessi forze non si  
metteria ad andar in Lorena nelle terre de suoi inimici che ha tanto offesi  
Che si vede che potria nascer facilmente qualche garbuglio non havendo nè i Guisi  
nè i Ciattiglioni sicurtà alcuna l un dell altro  
Che la Regina non si fida de Ciattiglioni nè loro di lei  
Che la Regina si sta con il Re in Parigi sol per tener a freno detti Ciattiglioni  
che vorriano come fussin fuori. governar ogni cosa.  
Che i detti han cerco mutar molte cose in Parigi come che le becherie stieno  
aperte ogni giorno et certe altre cosette leggieri, ma che sariano di gran danno  
nondimeno non hanno ottenuto niente. anzi si son fatte prohibitioni in contrario  
severissime et sotto gravissime pene  
Che si si sta in dubbio che il Re Filippo non si muova con armi verso la Navarra  
per le procedure che ha fatto il Papa contro, quella Regina.  
Che si è, mandato per questo conto a rivedere quelle frontiere Monsignor Andalot  
et fortificarle. dove bisognassi  
Che si dice che la Regina di Navarra viene a quella corte. et venendo confetterebbe  
il tutto  
  
---  

[362r]  
  
  
<br/><strong>Per lettere di Burselles de 21 di Dicembre.</strong>  
Che gli animi de Ciattiglioni et de guisi erano molto infiammati. et si dubitava non  
potessi nascer fra loro qualche Tumulto o, romore.  
Che s intendeva che fra li Re di Svetia et Danemarca era seguita giornata  
et per mare et per terra e che era stata sanguinosa. perché chi era stato superiore  
per mare, era restato inferiore per terra.  
Che si trattava tuttavia la pace tra Inghilterra et Francia et si credeva  
che havessi a succedere in ogni modo, ancorchè i Franzesi non havessino voluto  
permetter all Inghilesi che potessin portar delle loro pannine in francia. con danno  
et maraviglia di amendue le parti.  
<br/><strong>Per lettere di Vienna de xxiii di Dicembre</strong>  
Che la Maestà Cesarea va ripigliando continovamente le forze, et che usciva tal  
volta in campagnia a caccia et ne tornava molto allegra  
Che doppo le feste il Serenissimo Re de Romani andrebbe a far la Dieta in  
Lusatia et ad Abboccarsi con il Duca di Saxonia per trattare fra le  
altre cose di fare una Dieta Imperiale, havendone tutti li stati dello Imperio  
bisogno grande  
Che Don Martino della Nuccia partiva quel giorno per Genova. et se quella  
Repubblica all vorrà accomodarsi alla Resolution dello Imperatore, et rimettere in  
stato il Marchese del Finale. la Maestà sua ametterà poi lo Imbasciadore  
di quella Repubblica et mostrerrà verso quella la sua benignità solita  
Che il detto Don Martino non è, partito prima per non haver prima potuto ottener licentia  
dal Re Suo Signore  
Che lo Imbasciador di Genova resterà aspectando la resolution della sua Repubblica  
Che a quella Corte si aspettava il Cardinale Madruzo. di Corto.  
  
---  

[362v]  
  
  
<br/><strong>Per lettere di Roma del primo di Gennaro.</strong>  
Che Sua Santa haveva fatta una congregatione Generale. et deli  
berato in essa che alcuni Cardinali rivedessino le sessioni et i decreti  
fatti nel Concililo, accoiò che volerlo aprovare si vedessi se vi fusse  
cosa alcuna che havessi bisogno di moderatione. monstrandosi Sua Santità  
molto Rigida in voler far ogni suo sforzo. che i detti Canoni o Decreti  
si osservino, et li Eletti furono Morone et Simonetta come informati  
di tutte le Materie. et di poi Santo Clemente. Araceli. Alessandrino, et Vi  
telli, et si crede di Saraceno  
Che Sua Santità sta ferma in proposito in voler che si vadi a risedere non solo da  
Prelati et altri Curati ma da Cardinali stessi, dicendo che vuol che vi vadino sino  
a Nipoti, nè vuol perdonare anco a Nuntii disegnando di servirsi in quello  
scambio di Referendarii. o di altri che non habbin chiese  
Che Sua Santità si dolse molto et con acerbe parole di haver saputo che alcuni Cardinali  
in questa sua Malattia, (non li nominando però) havessino praticato et procacciato  
molto sfacciatamente il Pontificato, come se egli si fusse morto, contro allo ho  
nesto et contro a tante proibitioni et decreti et canoni et particularmente  
contro alla Bolla di Paul 4 contra ambientes, mostrando che erano degni  
di Gastigo  
Che oltre a questo si dolse molto che vi erano alcuni Cardinali legati che nelle loro lega  
tioni cercavano con molta avidità trar danari da poveri popoli per varie vie  
et che a Sua Santità ne erano venute molte brutte querele. ma che non li voleva no  
minare per non gli far tanta vergogna. et per questo et perché vi erano molti Cardinali  
poveri si risolveva di rivocare tutte le legationi, et le dichiaron in quello atto  
rivocate, mostrando che nessuno se ne doveva dolere havendole godute 4 anni  
et privandone al presente anCora il Nipote.  
Che il Conte Annibal Emps era partito di duoi giorni per andar a visitare li  
Serenissimo in nome di Sua Santità  
  
---  

[363r]  
  
  
Che vi era giunto il Segretario del Duca di Savoia et si diceva a rallegrasi della Fine  
del Concilio, et della Sanità di Sua Beatitudine  
Che vi si aspettava messer Cammillo Luzara Mandato dal Cardinale di Mantova  
et dal Duca per simil conplemento  
Che Sua Santità ha fatti cento Arcobusieri acciochè insieme con i Svizeri servino  
alla guardia sua et del Palazo. il quale invero è, molto aperto.  
Che il Reverendissimo d'Aragona era tornato havendo lasciata la Signora Marchese sua  
Madre molto sana  
Che in Roma eran comparsi molti vescovi et ve ne conparivano, et si pensa che Sua Santità  
li invierà alle lor chiese, pur si crede li lascerà far il Carnovale in Roma.  
Che Sua Santità ha dato cura al Cardinale Simonetta sopra la Dataria acciochè  
rivegha tutte le Suppliche perché non vuol che passi cosa alcuna che sia contro alli  
ordini del Concilio. et li ha dato ancora la segnatura di Giustitia che  
haveva il Puteo.  
  
---  

[363v]  
  
  
  
---  

[364r]  
  
  
  
---  

[364v]  
  
  
Allo Eccellentissimo e Illustrissimo Signor il Signor Duca di Firenze  
et Siena signor et Patron mio osservantissimo  
  
---  

