---
layout: letter
doctype: Letter
shelfmark: Mediceo del Principato 493A, fol. 968r-v, fol. 969r-v
docdate: 20-06-1562
place: Venezia
sender: Bartoli Cosimo
recipient: Cosimo I de' Medici
attached_newsletter: TBD
reviewed: 1.0
---

[968r]  
  
Illustrissimo et Eccellentissimo Signore et Patrono mio Osservantissimo  
Arrivai in Venetia alli 16. passato mezzogiorno. et la mattina seguente  
feci intendere al Doge et alla Signoria il mio Arrivo et chiedere la Audientia,  
la quale mi fu data per alli 18. alle 11. ore: dove presentata  
la lettera di Vostra Eccellenza Illustrissima et esposte molto gratamente, et incontro delle  
offerte, fatte; offertomi per Vostra Eccellenza ogni aiuto soccorso et forze che  
loro Sublimità potranno sempre porgere a Vostra Eccellenza con molte grate et  
amorevolissime parole. alle quali replicai brevemente mostrando la  
confidenza che Vostra Signoria Illustrissima ha havuta sempre et ha ancora in quelle.  
et soggiunsi poi nel baciar la mano al Doge che havevo da parlare  
a loro Serenità in audientia segreta. Al che mi fu risposto che mi ascol  
teriano ogni volta volentieri. Andamene di poi a visitare  
il legato et lo trovai tanto affezionato et offizioso verso Vostra Eccellenza  
che in vero non lo potevo desiderare più, dimostrandomi Sua Signoria Illustrissima  
quanto grandemente desiderava servire Vostra Eccellenza sia per la affezione parti  
colare, sia ancora per li infiniti favori che sua Signoria haveva visti fatti  
da Vostra Eccellenza al Cardinale di Mantova suo Patrone nel passato conclave.  
et insomma mi si offerse tanto prontamente quanto più poteva in benefizio  
et servizio di Vostra Eccellenza. Visitai di poi lo Oratore della Maestà Cesarea  
il quale trovai affezionatissimo di Vostra Eccellenza et mi disse che le ultime nuove  
che haveva erano che a sua Maestà era comparso un Ciaus del Signore  
a chiedere che si rifacesse tregua fra loro per dieci altri anni, doppo  
la che dura di presente, et che Sua Maestà non haveva voluto, conchiu  
derla, con dire che poi ne voleva parlare in la Dieta da farsi con li Signori  
della Ungheria, et che ciò era perché haveva speranza se fosse aiutato  
dalli altri Principi cristiani, come sperava di essere aiutato dalli Unghe  
ri di potere questo anno ricuperare buona parte della Ungheria,  
atteso alla età del gran Signore et alli intrighi che haveva per il travaglio  
de figlioli. Feci di poi mio debito con lo Oratore franzese. mostrando...  
  

[968v]  
  
dali quanto Vostra Eccellenza bramava il bene et la Salute della Regina Madre et  
del Re sì per la inclinazione particulare sì ancora per la parentela.  
et egli mi rispose cortesemente, ringratiando, et offerendo  
Visitai ancora il Secretario del Re Cattolico con il quale mi distesi a lungo  
mostrando quanto Vostra Eccellenza habbia in lo animo per suo obbietto principale  
la Maestà del Re Cattolico al che egli prevenendomi di parole mi fece infinite  
offerte et carezze  
Il simile feci con il Vescovo di Nizza Imbasciadore di Savoia persona  
molto qualificata, et affezionata per quanto posso conoscere a Vostra Eccellenza Illustrissima et  
mi disse che haveva aviso per le de 10 di Milano che la Regina Madre con  
il Contestabile: Monsignore di Guisa et altri si erano abboccati con il Principe di  
Condé, et che si sperava che lo accordo fusse per seguire, et che il Re pro  
metteva in breve la restituzione delle piazze al Signor Duca. ma che desi  
derava ottenere da Sua Eccellenza Pinerolo, con darne ricompensa che si  
contentasse, al che pareva, che il Signor Duca rispondesse che non li pareva poter  
concedere tal grazia senza participatione del Re Cattolico et che se il Re  
Cattolico se ne contentasse, quanto a sé ne era contentissimo.  
Questa mattina che siamo alli 20 ho havuta la audientia secreta, et ho  
esposto quanto mi impose Vostra Eccellenza sì circa la Gita del Principe, sì ancora  
non tanto per conto della Eresia, il che Vostra Eccellenza come Principe Christianissimo  
et pieno di Pietà grandemente desidera, quanto ancora per conto di por  
ger loro aiuto per la salvatione dello stato et delle vite loro, se pure  
si vedeva che le cose andassero a mal camino come pareva, et che questo  
desiderio era non solo di Vostra Eccellenza Illustrissima ma di Sua Santità ancora et  
credevi non havesse da dispiacere alle Serenità loro. Al che rispose  
il Doge molto gratamente, ringratiando Vostra Eccellenza che tanto confidentemente  
aprisse loro la sua intenzione, in cosa tanto giusta et tanto pia, che invero  
era impresa lodabilissima et degna della grandezza di Vostra Eccellenza Illustrissima.  
Non vo mancare di dare aviso a Vostra Eccellenza che qui da questi fiorentini sono stato visitato  
  

[969r]  
  
amorevolmente, et offertomi largamente quanto possono in servizio di Vostra Eccellenza  
così dal Console come dalli altri, et particolarmente Lorenzo Strozzi fu uno di  
quelli che venne meco in la audienza pubblica et si trovò a udire il tutto.  
Sono stato visitato ancora da certi mercanti Pisani che stanziano qui con  
novamente et fattemi offerte per Vostra Eccellenza a quali ho risposto quanto mi occorse  
cercando di farmeli tutti partiali et partigiani. Sonmi state  
fatte gran carezze ancora da messer Iacopo Baduero, offerendosi prontissimo  
per quanto vale in servizio di Vostra Eccellenza et pregatomi lo tenga in buona grazia  
di Vostra Eccellenza. Il fratello di Monsignore Delfino mi ha mandato un plico  
di lettere che sarà con queste, et pregatomi se in San Marco, o, in Rialto mi fosse  
mostro faccia la vista di non udire et di non mi curare di farli motto, per  
buon rispetto che quando sarà tempo mi verrà a vedere et mi dirà la causa.  
starò avertito et darò aviso se niente scadrà.  
Ubbidirò a Vostra Eccellenza Illustrissima in darle aviso di tutte le cose che di qua si dicano, o,  
false o, vere che elle sieno, sì come quella mi impose, però mi perdonerà  
se ci saranno cose di poco momento, o, da giustar loro poca fede, che volendo  
satisfare a Vostra Eccellenza bisogna scrivere il tutto, la quale ne farà quel ca  
pitale che ella giudicherà a proposito.  
Da Giovanni Battista Borghini intendo che un Vincentio scudi da un mese in qua  
è andato in Levante, et si dubita sia per dar travaglio al Bailo di Vostra Eccellenza  
sopra lo che pretende dalle rede del Sommaia per conto di certe gioie, et  
che di qua non mancheranno giustificazioni che sono in mano di un Pietro  
Pomaro per le quali farà conoscere detto Vincenzo per uomo che adomanda  
qual non se li deve, del che mi è parso scrivere a Vostra Eccellenza acciò volendo  
ella possa dar avvertito detto Bailo di quanto parrà a Vostra Eccellenza per tal  
conto et mi soggiunge detto Giovanni Battista che di questo caso altra volta ne fu  
scritto dal Pero a Vostra Eccellenza.  
Ei pare che questi Signori habbin fatto più volte consiglio nei loro pregai sopra  
lo esser richiesti da Sua Santità nella Lega in beneficio della Religione et  
di Francia. et per quel che si intende debbono haver risoluto di starsene  
al solito, giudicando che da loro stare senza leghe et guerre habbi a succe  
dere maggior loro grandezza o, maggior quiete. credesi bene per alcuni che  
se Sua Santità vorrà da loro esser aiutata di danari con conceder loro  
qualche terra. lo fariano più che volentieri. ma che delle leghe ne  

[969v]  
  
sono sempre scapitati però si staranno. hanno per quanto si dice chiamati a giorni  
passati li dua colonelli de Svizzeri che ei tengono a loro soldo, et minutamente  
domandatili di quanto numero di gente da armi bisognandoli li darebbe  
loro animo di accomodarli. et alcuni altri dicono che uno di detti  
colonelli si è licenziato da essi.  
Stamani erano comparse due navi la Grimana et la Gradanica  
et danno nuove di vista che Messer Christofano Canale proveditor  
della armata haveva prese due fuste in Canal Viscardo, et una  
Calcatta di Corsali presso a Corfù et promessa la vita a due capi  
di dette fuste, perché essi li promettevano darli o farli venire nelle  
mani quaranta altre fuste di Corsali che erano per questo Golfo. ma non ce ne  
erano lettere del Proveditore ancora che questa nuova si tenesse per  
molti per vera.  
Il Pilucca non manca di amorevolezza et per quello veggo di desi  
derio di servire Vostra Eccellenza et il simile fa ancora il Soffer  
rone che invero si mostra volenterosissimo di servire Vostra Eccellenza  
anzi usa dire che non brama di vivere per altro che per servirla.  
Medoro ancora si mostra affezionato et io non manco di intrat  
tenerli tutti con buone parole.  
Non ci sono questa volta lettere dell'Imbasciatore Albizi che al Soffer  
rone dà da maravigliarsi et al sì a me. ma per l'ultime che scrisse  
quando al Sofferrone li disse che erano in procinto di partire di  
Praga per la Ungheria, che sarà facil cosa non habbi scritto  
per questo conto. trovandosi forse in viaggio. et per non mi soccor  
rer altro per questa farò fine riservando molte cose al foglio che  
sarà con questa di avvisi di vari luoghi. et così resto baciando  
le mani a Vostra Eccellenza pregando dio per ogni sua maggior exalta  
tione et contento. Di Venetia alli 20 di Giugno 1562.  
Di Vostra Eccellenza Illustrissima  
Affezionatissimo Servitore  
Cosimo Bartoli  
  

