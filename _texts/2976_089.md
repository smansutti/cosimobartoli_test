---
layout: letter
doctype: Letter
shelfmark: Mediceo del Principato 2976, fol. 210r-v, 211r-v
docdate: 30-10-1563
place: Venezia
sender: Bartoli Cosimo
recipient: Francesco I de' Medici
attached_newsletter: TBD
reviewed: 1.0
---

[210r]  
  
  
Illustrissimo et Eccellentissimo Signor et Patron mio osservantissimo  
Per la di Vostra Eccellenza Illustrissima de xxiii ho intesa la indispositione di Sua Eccellenza la quale  
mi ha dato quel dispiacer che può giudicar Vostra Eccellenza amandola et osservandola io quanto  
fedel et affettionato servitore la possa et amare et osservare. pur ringratio dio  
che lo accidente sia passato, et lo pregherrò per quanto però potranno le orationi et prece  
mie che non torni altra volta. Quanto a Nuove da queste bande non ci essen  
do questa settimana per ancora comparse lettere né di fiandra, né della Alemagna, et siamo  
a due hore di notte non harò da scriverle molto. le dirò solo che stamattina  
a 18 hore arrivò qui il Cardinale di Loreno al quale io andai subito a far  
reverentia et offerte da parte di Sua Eccellenza et della del Signor Duca et  
del Cardinale ancora, et da Sua Signoria Reverendissima mi fu risposto gratissimamente mostrando  
di haver ricevuto da Sua Eccellenza et favori et gratie quante havessi desiderate.  
Giunse hieri uno de Suo Segretarii et per quanto ho potuto ritrarre.  
per questa via, Sua Signoria Reverendissima si è, partita da Nostro Signore molto satisfatta havendo  
ottenuto per molti amici molte gratie particulari, et per alcuni de suoi prelati  
altre gratie componende per 3mila scudi. et pare che venga al Concilio con animo  
resolutissimo di favorire et aiutare la sede apostolica et sollecitar di dar fine  
al detto Concilio con satisfattione di Sua Beatitudine Parmi haver ritratto che si  
tenga per certo in Roma il Papa non si chiamare interamente servito dal  
Reverendissimo Morone, parendogli che egli habbia in questa legatione atteso forse più  
al procacciarsi la gratia de Principi alieni, che al servitio della sede apostolica  
Dicesi ancora che doppo il Concilio qual al più lungo si terminerà fra 4 mesi  
o, forse avanti Natale che si tratta di uno aboccamento da farsi in Piemonte  
del Papa, Imperador, Re di francia, Re di spagna, et Re de Romani,  
Parlavasi che da Sua Beatitudine saria mandato Monsignor d Egeria alla Maestà Cesarea  
per trattar questo et altro. sopra le quali cose si fanno per alcuni varii discorsi  
  
---  

[210v]  
  
  
Qui son state diverse lettere di Roma alcune delle quali han detto che Monsignor di Lo  
reno nel chiedere gratie a Sua Santità è, stato Modestissimo. et una fra le  
altre dicono che ce ne è, del Cardinale de Cesis che dice che il Cardinale de Loreno ha chiesti  
a Sua Santità 4 Cardinali .2. franzesi et duoi Italiani. i nomi de franzesi  
non si sanno, ma delli Italiani si dice Monsignor di Modona, et Monsignor di Siniga  
glia. ma questa lettera è, in uno particulare.  
Questi Signori il dì di San Simone feciono il lor Collaterale. et ci erano  
tre concorrenti che di qual si era l uno si poteva sperare. Il Dottor Chizo  
la bresciano, era uno di essi che haveva fatto gran pratica per essere. l altro  
era un Vicentino. nipote di uno che già altra volta era stato collaterale.  
et il Terzo che non haveva fatto pratica alcuna, et fu quello che ottenne.  
è, il Conte di Roncas. Cipriotto personaggio di xxmila scudi di entrata. et  
pare che questo Senato si sia volto a lui, perché havendo a mesi passati piatito  
esso Signor Conte. con questo Senato una entrata di 3mila scudi incirca in quel di Cipri  
et havendo da essi Signori havutone la sententia contro. lo hanno voluto risto  
rar con questo accioché egli non si sdegni, et havendo havuto alle settimane passate  
ragionamento in Senato di volerlo presentare di un 2mila scudi di Argenterie  
non parve loro di farlo. ma si son riserbati a questo che ,è, una dignità che  
può amettere et Cassare de Cavalli et delle fanterie quelli che li paiono. ma  
principalmente de Cavalli con provisione di 700 scudi l anno per suo piatto  
Pare che da qualche settimana in qua questi Clarissimi vadino facciendo scrivere nelle  
lor batteglie molto maggior numero di Genti che non vi havevano prima, et non  
guardano che siano teneri di età. et si vede che vanno ancor pensando a ri  
dur in miglior forma. et più utilmente la Cavalleria. come quelli che  
forse sospettosi non vogliono pretermetter diligentia alcuna che giudichino opportuna  
  
---  

[211r]  
  
  
Et non havendo altro di momento, rimettendomi nel resto alli summarii che saranno  
con questa, farò fine. baciando le mani a Vostra Eccellenza et suplicandola che alla occa  
sione le piaccia raccomandarmi talmente a Sua Eccellenza che quella si habbia a vol  
tar verso di me con l’occhio della sua liberalità, et sovenire alle necessità mie  
come ne ha dato intentione. che le ne resterò obligatissimo et porrò a piè delli  
altri favori che quella ne ha fatti. da non me lo sdimenticar mai mentre viverò  
Che Dio la feliciti quanto desidera Di Venetia il dì 30 di Ottobre 1563.  
Di Vostra Eccellenza Illustrissima  
Non mi voglio scordare che di ferrara mi viene scritto, che vi si mormora che  
si tardi tanto a mandarvi Imbasciadore. et non par loro giuoco.  
Affezionatissimo Servitore  
Cosimo bartoli  
  
---  

[211v]  
  
  
  
---  

