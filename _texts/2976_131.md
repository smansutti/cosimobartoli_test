---
layout: letter
doctype: Letter
shelfmark: Mediceo del Principato 2976, fol. 326r-v, 329r-v
docdate: 13-10-1565
place: Venezia
sender: Bartoli Cosimo
recipient: Cosimo I de' Medici
attached_newsletter: <a href="https://smansutti.github.io/cosimobartoli/texts/2976_132,3079_136/">2976_132,3079_136</a>
reviewed: 1.0
---

[326r]  
  
  
Illustrissimo et Eccellentissimo Signor et Patron mio osservantissimo   
Ricevei le lettere dello Illustrissimo Signor Principe de .4. date in fiorenza et li ho  
risposto indirizando le lettere al Ricasolo in Vienna. et ad alcune  
che di Sua Eccellenza andavano al Ridolfi in Londra si è, dato ricapito  
questa sera per via di mercanti. Dell'altre cose ho poco che dire, perché questa settimana  
in questa terra è, secco il fonte delle nuove, salvo che di quelle poche che saranno  
con questa ne sommarii, le dirò solamente che circa x dì sono furon  
presi qui tre, che dicon che sono di quel di Modona, et fu trovato adosso  
ad un di loro alcune palle da arcobuso, et nascosti in una gola di Camino  
dove habitavano certi arcobusetti molto piccoli, ma che gettano palle grosse.  
et ciò a stanza del Cavaliere Rucellai, al quale era stato scritto che  
questi tali venivano per ammazarlo. non sono per ancora stati esaminati con  
corda o, tormenti, ma trovate loro le palle adosso et le palline: i Cavi de x  
gli hanno per convinti. il Cavaliere al quale io ne ho parlato non sa né donde  
né come ei si venghino, ben dice non havere alcuna altra questione che con  
il Capitano francesco de Medici, ma non può già dire che venghino mandati da  
lui, perché non lo sa. et dice che harebbe il torto a procedere seco per questa via.  
né si crede che da questi 3 prigioni si sia per cavare altro. perché seben son forse  
stati condotti qui per far questo o, un simile effetto o, contro al Cavaliere o, contro ad  
altri, chi li condusse presentendo il Romore è, scappato via, che potrebbe haver  
lui solo il segreto. Vedesi che il Cavaliere sta sospeso. et da questo aviso in qua  
mena seco 3  buon compagni, et si ha cura il più che può, che è, questo posso  
dire a Vostra Eccellenza per questa lettera rimettendomi nel resto a sommari che saranno con questa.  
Di Vienna non ho lettere per Vostra Eccellenza ben mi scrive messer Iulio che haveva man  
dato il Cavalier vinta a Spruch  incontro al Principe et si maravigliava che  
non haveva nuova alcuna. perché alli .6. non era ancora arrivato  
là il corrier di qui di Pollonia con le mie lettere, che credo ne siano  
  
---  

[326v]  
  
  
state Causa le acque et i fiumi grossi che impediscono spesso  
quel viaggio: Né mi restando altro che Dire bacio le mano  
a Vostra Eccellenza pregando Dio per la felicità di quella  
Con questo Procaccio vien messer Ainetton de Puonte che tornato  
di levante si .è. stato meco .5. giorni  
Di Venetia il dì 13 di Ottobre 1565  
Di Vostra Eccellenza Illustrissima   
Affezionatissimo Servitore  
Cosimo bartoli  
  
---  

[329r]  
  
  
  
---  

[329v]  
  
  
Allo Illustrissimo et Eccellentissimo Signor il Signor Duca di  
Fiorenza et Siena Signor et Patron  
mio osservantissimo  
  
---  

