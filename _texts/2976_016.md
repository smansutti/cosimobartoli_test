---
layout: letter
doctype: Letter
shelfmark: Mediceo del Principato 2976, fol. 37r-v, 48r-v
docdate: 22-03-1563
place: Venezia
sender: Bartoli Cosimo
recipient: Cosimo I de' Medici
attached_newsletter: TBD
reviewed: 1.0
---

[037r]  
  
  
Illustrissimo et Eccellentissimo Signor et Patron mio osservantissimo  
Ho ritenuta la lettera de 14 sino ad hoggi perché l huomo del Signor Geronimo non  
partì come credeva, rispetto al mal tempo che habbiamo havuto di qua, già  
parechi giorni di vento e di acque fredde più che ancora di alcun giorno di questo  
passato inverno.   
Tre dì sono vennon lettere di levante in questi Signori delli del passato, i quali non hanno  
voluto connferir cosa alcuna, dicendo non hanno cosa di momento. ma per altra via  
s'intende come il secondo Turcimanno di questi Signori haveva havuto parole con il  
Governator di Pera di mala natura, per il che egli lo fece pigliare, et lo mandò  
al Governatore dello Arzanale, il quale li fece dare per gastigo, 200 bastonate.  
il che tornato alle orechie del Turcimanno maggior di questi Signori et forse del Baylo  
andò a dolersene con Aly Bascia. il qual fece relassar detto Prigione, et allo incontro  
fece dar licentia al governator di Pera et torli lo officio. credesi che tale incon  
veniente nascessi, per conto delle navi che erano alli Caricatoi per levar grani per qua.  
le quali per ordine o, del Signore o, di altri si vede che non ne leveranno altrimenti.  
Dicono ancora che era venuto uno homo del Soffi, ma per esser il Signore andato  
a star fuori alle cacce per xx dì non si sapeva quel che detto personaggio apportasse.  
Il Duca d Urbino haveva patto con questi Signori per .3. anni et .2. poi di stralcio  
a piacimento per conto de grani di Sinigaglia come credo che sappia Vostra Eccellenza i quali  
.3. anni finiscono tra 2. mesi; et perché li pare questo anno esser stato mal trattato  
non vi havendo questi Signori mandato a comperare quella quantità che dovevano, onde han  
dato danno a quel Signore delle tratte non piccolo. perciò ha mandato a dir  
loro, che non intende voler più continovare, et che vuole che nel porto di Sinigaglia  
comperi ogni homo. et che con questi Signori non è, più tenuto. anzi ha voluto usar loro  
questa Cortesia di dirlene .2. mesi avanti il tempo. Il falletti ha havuto  
a dire stamattina che Sua Santità da qualche dì in qua ha rimesso assai di quella  
  
---  

[037v]  
  
  
austerità et rigideza che mostrava contro al Duca suo Signore et si mostra più  
humile et più benigno.  
Messer Paul Geri mi ha menato stamattina a vedere quelle Gioie di che scrisse alla  
Eccellenza Vostra le quali sono di cristallo di Montagna con una tintura datali a fuoco  
per quanto io posso vedere molto bella ma io non me ne intendo più che tanto.  
sono smeraldi contrafatti et spinette, et per darli più aere le votano alquanto  
sotto, et li dà il cuore per quel che dice di farne pezi molto grandi, il Maestro è,  
Norcino et si chiama Maestro Sisto, et fra pochi dì dice di voler  
mandare un suo servitore a Vostra Eccellenza con esse. con animo di venir poi esso  
a riposar quel suo resto di vita nello stato di quella; come ne scriverrà da per se.  
Il Signor luigi Martiningo pare che sia stato ricerco da questi Clarissimi di  
andare con una guardia a risedere nel frioli in. Udine _ rispetto  
a queste differentie et travagli che continovamente sono fra i sudditi della Maestà Cesarea  
et i sudditi di questi Clarissimi ma mi ha fatto dire che non vuol accettare  
in modo alcuno. nell altre cose mi rimetto a summarii che saran con questa  
et però bacio le mani a Vostra Eccellenza Di Venetia alli 17 di Marzo 1562  
Di Vostra Eccelleza Illustrissima  
Affezionatissimo Servitore  
Cosimo bartoli  
  
---  

[048r]  
  
  
  
---  

[048v]  
  
  
Allo Illustrissimo et Eccellentissimo Signor il Signor Duca  
Firenze et Siena Signor et Patron mio osservantissimo  
la parta presa da questi Signori per i disordini  
che seguono in questa Città  
  
---  

