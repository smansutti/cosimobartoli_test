---
layout: newsletter
doctype: Newsletter
shelfmark: Mediceo del Principato 3079, fol. 708r-v, 709r-v, 710r-v, 711r-v
hubs: Roma (11-05-1566), Spanish Court (14-04-1566), Spanish Court (17-04-1566), Spanish Court (20-04-1566), London (22-04-1566), Genova (03-05-1566), Napoli (03-05-1566)
writer: Bartoli Curzio
attached_letter: <a href="https://smansutti.github.io/cosimobartoli/texts/2978_027/">2978_027</a>
reviewed: 1.0
---

[708r]  
  
  
<strong>Per lettere di Roma delli xi di maggio 1566</strong>  
Che la Domenica passata li 3 Ambasciatori Vinitiani fecero la loro  
entrata accompagnati dalla famiglia del Papa, et da quelle de  
Cardinali, et da molti altri Signori et prelati et se n'andarono a  
dismontare al Palazzo di Santa Marco  
Che il giovedì mattina hebbero il Concistoro Pubblico nella sala de Re  
et messer Marino de Cavalli per essere il più giovane fece la  
oratione, alla quale rispose a nome di Sua Santità Monsignor Fioribello  
Che quel medesimo giorno fecero la loro entrata in Roma li .6.  
Ambasciatori mandati dal Signor Duca di Fiorenza, li quali furono  
parimente incontrati dalla famiglia del Papa. et da  
quelle de Cardinali et da molti altri Signori, et prelati altre  
alla natione Fiorentina, et andarono a dismontare al palazzo.  
del Cardinale Sforza  
Che il sabato hebbero il Concistoro Pubblico nella sala dove si dà ,i,  
Capelli a Cardinali; et messre Agnolo Guicciardini come più  
giovane recitò con mirabil gratia la oratione, nella quale  
con molti belli passi lodò Nostro Signore, non pretermettendo cosa  
alcuna in Lode, che si possa dare a Pontefice  
Che Sua Santità gli fece rispondere a detto Monsignor Fioribello Segretario;  
che non conosceva, nè provava tal lode in sua pesona;  
ma bene lo conosceva, per farli conoscere le parti, che  
convengono essere in un buon Papa  
  
---  

[708v]  
  
  
Che non si era passata hora di quella settimana senza gran negozii  
Che il Marchese di Aghilar era arrivato quella sera alla  
Vigna di Madama, et allogerà con il Commendatore di Castiglia  
Che pareva, che quei mistri ministri del Re non fussero tropo  
d'accordo circa il fare questo atto ,o, publicamente ,o, privatamente  
nondimeno harà Concistoro Pubblico volendo così Sua Santità, et si  
dice, che viene a dimandare molte cose, et tra l'altre la  
precedenzia, la quale Sua Santità si lascia intendere non volere concedere  
Che li ministri del Re Cattolico vanno spargendo, che Sua Maestà vuole  
distribuire 30mila scudi d'entrata a compiacenzia di Sua Santità a Cardinali  
poveri, benchè si nominino Alessandrino, Aragonia, Buon Compagno  
Crivello, Vitelli, et Boba  
Che il Vescovo di Ambelan mandato dalla Regina di Scozia era  
stato honorevolmente ricevuto da Nostro Signore essendo venuto  
a rendere obbedienzia, et esporre la Calamità di quella Regina  
et che Sua Beatitudine mossa a compassione la sovverrà di una quantità di  
danari, et ancora la raccomanderà di aiuto al Re Christianissimo  
Che il Vescovo del Mondui destinato Nunzio in Scozia  
partirebbe quanto prima  
Che Sua Santità si ritirerà in belvedere per pigliare il Latte d'Asina  
et sta in resolutione del non passare a Santa Marco  
Che il fratello del Cardinale Pasqua, essendosi andato a lamentare con  
Sua Beatitudine delle molte gravezze, che oltre alli debiti gli conviene  
pagare Sua Santità ordinò allo Auditore della Camera, che non gli  
  
---  

[709r]  
  
  
facesse pagare cosa alcuna; et revocò tutte le regaglie  
che per avanti si solevono havere alla morte de Cardinali; eccetto  
però la restitutione dello anello, che ,è, applicata alla  
fabbrica di Santo Pietro  
Che il Popolo d'Ascoli si è ribellato dal Signor Torquato  
Conte, che lo haveva in governo essendo egli in Ascoli,  
et hanno scacciato tutti i suoi ministri, de quali alcuni  
per salvarsi furono sforzati gittarsi fuori delle finestre, et  
esso Signor Torquato si aspettava in Roma il giorno seguente  
Che il Cardinale Cornaro era aggravato dalla Gotta  
Che s'intendeva, che in Tolosa essersi convertiti 25mila Ugonotti  
per le Prediche di questa Quadragesima  
Che si va dicendo, che il Conte di Tenda era morto in Provenza  
il quale era Ugonotto, et che Monsignor di Sommariva suo figliolo  
era entrato ne suoi stati, il quale per essere Cattolico ha  
scacciati tutti li Ugonotti a gran furia, et con gran danno  
Che il Cardinale di Lorena doppo lo havere accomodato le cose  
sue private, come le differenzie delli sciattiglioni  
si è risoluto di venire a Roma, et pare, che Sua Santità lo  
voglia in Palazzo, et se li daranno le stanze, che ha  
hora lasciate il Cardinale Alessandrino, il quale è entrato in  
quelle, che a tempo di Pio iiii teneva il Cardinale  
Borromeo  
  
---  

[709v]  
  
  
Che Sua Santità ha sospesi i privilegii alla Religione di San Lazzero  
essendosi sdegnata di una segnatura per conto dicerti  
benefizii, che erono stati levati da quella Religione  
ad alcuni  
Che ancora, che molti Cardinali habbino fatto offizio per quel  
gran Maestro, molti credono, che non sia se non per nuocerli  
questa altercatione di Sua Santità  
Che è arrivato un gentilhuomo dello Arciduca Carlo  
per fare complimenti, et non si sa per ancora se harà Concistoro  
Publico, o audienzia privata  
Che Sua Santità ha distribuiti 3mila scudi a Capitani, che hanno fatto  
le genti per Malta dandoli loro per aiuto di Costà, havendo  
inteso, che havevono fatto buona spesa per mettersi  
allo ordine per l'andata di Malta  
<br/><strong>Per lettere dalla Corte Cattolica de 14, 17, et 20 di Aprile</strong>  
Che non si sapeva chi fusse per succedere in luogo di Gonzalvo  
Perez; perchè non s'attendeva a negozii, stando Sua Maestà  
ritirata; ma si credeva bene che succederbbe Zaias  
Che in quella corte si teneva, che questo anno non havessi ad  
uscire l'armata Turchesca; il che piaceva et dava  
occasione di discorrere sopra diverse imprese che Sua Maestà  
fusse per fare, parendo impossibile, che non pensi a qualche  
  
---  

[710r]  
  
  
fatto d'importanza, havendo una armata così potente, et  
tante genti in essere   
Che si ragionava del sospetto, che si haveva, che i Franzesi  
inquietino le Indie, havendo in quei mari molti navili;  
onde la flotta, che haveva da partire tosto, era perciò  
molto maggiore del solito  
Che si diceva anco che Sua Maestà manderia alle Molucche,  
dove era qualche sospetto, et anco a quel Potentissimo  
Re della China, che confina con esse per fare seco amistà  
Che si diceva cose grandi di esso Re, et della Ricchezza del suo  
Regno, et che può mettere insieme da 600mila huomini da guerra  
et che vi fa tanta seta, che non si sa, che farne, ancorchè  
non vi si usi diligentia, et che l'oro, et l'argento si trova  
su le rive de fiumi in gran quantità  
Che s'intendeva, che le cose di Fiandra passavano male, et  
che Cambrai, Tornai, et Valenziana si volevono ribella  
re, et darsi allo Imperio per causa della inquisitione; onde  
si credeva, che Sua Maestà fusse per risolversi a fatto del  
passare in Fiandra  
Che Erasso haveva havuto la sentenzia contro, et era stato  
condennato in certa somma di danari  
Che si continuava, nel dire, che Sua Maestà andrebbe in Fiandra  
ma che prima vi manderia il Signor Duca d'Alva, o il Priore Don  
Antonio, ma non ve ne era certezza  
  
---  

[710v]  
  
  
Che per duoi Corrieri Sua Maestà haveva mandato a sollecitare la  
venuta del detto Duca, sì come s'aspettava anco  
la venuta del Principe di Ruigomez  
Che la Contessa di Uligna Cameriera magiore della Regina era  
morta in quei giorni  
<br/><strong>Per lettere di Londra de xxii detto</strong>  
Che l' Regina d'Inghilterra haveva comandato a tutti i  
sacerdoti, che dovessero portare la berretta da prete  
et, che quando andavono in Chiesa alli offitii portassero  
la cotta  
Che haveva commesso di più, che per l' la avvenire si comuni  
casse con le ostie; il che prima da molti non si faceva  
anzi ogniuno costumava di fare quel che gli tornava bene  
<br/><strong>Per lettere di Genova de iii di maggio</strong>  
Che alli 29 del passato era ritornato di Sardigna le 3 galere  
del Signor Gianandrea Doria, le quali nello andare allo  
in là diedero la Caccia ad una galera, et l'harebbono  
presa se non sopragiugneva la notte in loro favore  
Che nel ritorno si riscontrarono in duoi vacelli l'uno di  
x, et l’altro di xv banchi alla Carbonara, et gli preso=  
no, ancor che non vi fusse restato che v turchi per  
legno sendo smontati gli altri per fugire; ma diedero  
  
---  

[711r]  
  
  
nella cavalleria de Sardi, et per campare offerivono x scudi  
per testa essendo al numero di 55.  
Che vi si trovò sopra una frotta di Corsi stiavi de quali se  
ne eron posti xv alla catena, et il resto liberati  
Che quel giorno si hebbe nuova della presa di un brigantino  
del Signor di Piombino preso dalle fuste al monte Argentario.  
Che quel medesimo giorno alli xx hore i Signori Ambaciadori  
si imbarcarono sopra una galea per Roma  
Che il prima di maggio partì Don Francesco di Ghievarra per  
spagna sendo stato accomodato di due galere dal signor  
Gianandrea Doria fino a Nizza, et era stato in Fiorenza et  
a nome de suo Re haveva visitato il Signor Duca et il Principe et Principessa  
Che era tornata la galera della Signoria di Corsica conducendo  
4 Ambasciatori di quelle pievi, che ricercono venia del passato  
<br/><strong>Per lettere di Napoli de 3 di maggio</strong>  
Che il Maestro delle poste era partito per Puglia ove andava per  
mettere le poste, perchè ad ogni hora si potessi havere nuova  
se l'armata Turchesca dessi in qualche luogo  
Che alli ;2; eron giunte 4 navi cariche di grani, che venivono  
di Manfredonia, et dicono, che vi è la nave Vizozera del  
Minale, che ha ordine di mettersi in punto per passare alla  
Goletta, con altre .6. che sono cariche per il medesimo luogo, et  
per Malta, et che non si trova chi le voglia assicurare impauri=  
ti  
  
---  

[711v]  
  
  
gli assicuratori per la perdita di quelle due prime navi, et tanto più  
che si diceva essere delle fuste a monte Cerchiello  
Che vi eron lettere di 26 del passato del Duca di Seminara  
ViceRé di Puglia, il quale scrive l armata Turchesca  
essere al numero di 104 Galere; ma molto male for  
nita di genti, et munitioni; attale, che non ne farebbono  
60 delle buone.  
Di Vostra Alteza  
Affezionatissimo Servitore  
Cosimo bartholi  
  
---  

