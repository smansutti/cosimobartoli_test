---
layout: letter
doctype: Letter
shelfmark: Mediceo del Principato 2976, fol. 317r-v, 318r-v
docdate: 13-12-1564
place: [Venezia]
sender: Bartoli Cosimo
recipient: Francesco I de' Medici
attached_newsletter: TBD
reviewed: True
---

[317r]  
  
  
Illustrissimo et Eccellentissimo Signor et Patron mio osservantissimo  
Con la di Vostra Eccellenza del primo si son ricevute le lettere per messer Iulio Ricasoli et  
Sabato passato si mandarono con una cassetta per il corriere di  
Pollonia, et con questa ne saranno per Vostra Eccellenza del detto messer Iulio. Quanto  
alla cosa del Veniero ne scrissi il successo per l'altra mia, et ancora che  
il Proccuratore che habbiamo in Padova per conto del Cardinale havessi animo  
di muover lite al Bargello passato, il quale insieme con il Veniero  
ha finito lo uffizio et se ne sono andati, a me niente di manco per honore  
del Cardinale non è, parso, però ho commesso a messer Martino Colchi,  
che si vegha per mezo del nuovo Podestà di saldare con detto Bargello,  
di quello havevano preso, et riscattarne più quietamente che si può, il più  
che si può senza havere ad entrare in lite o, in processare. perché  
questo non mi pare che si convenga alla dignità del Cardinale et certo  
io confesso a Vostra Eccellenza haver havuto di questo caso tanto dispiacere quanto  
sia possibile, perché non solo a me, ma a tutta questa terra è, parsa  
cosa molto strana che il Collegio la habbia passata in questo modo, perché  
della naturaccia del Veniero non è, alcuno che si maravigli. Ma le  
cose vanno di qua in questa maniera, che non vogliono che i loro  
Gentilhuomini mai habbino in conto alcuno errato, dove hanno qualche poco di  
appicco, et ho scritto per le altre alla Eccellenza del Signor Duca quel che io  
ne creda seben forse mi potrei ingannare, ma in questo caso non me ne credo  
ingannare. et perché io so che Vostra Eccellenza vedrà la lettera passata a Sua Eccellenza  
non replico per questa per non la molestare più che il bisogno.  
Non hier l'altro di nuovo in San Marco hebbi a difendere la causa che non  
era vero che la Eccellenza del Signor Duca tenesse mano a San Pier Corso, né gli  
havesse mandati Danari Munitioni et vettovaglie come hanno detto et  
cavato fuori questi Genovesi, ancorchè ce ne siano ancora lettere di Roma.  
Hier mattina poi fui strettissimamente dimandato dallo Imbasciatore di  
Francia della medesima cosa, al quale io mi ingegnai con vive ragioni  
far capace che ciò non poteva essere vero, non ci essendo ragione alcuna,  
  
---  

[317v]  
  
  
che accompagnasse questa sciocca inventione, et feci capace Sua Signoria che  
Sua Eccellenza non sarebbe mai quella che mettesse le armi in Italia, anzi  
che farebbe sempre ogni suo sforzo maggiore di mantenere la quiete  
fra Francia et Spagna, quando altri cercasse di romperla. et egli parimente  
si dolse meco della altra novella che corse a dì passati, che le Galee  
della Religione di Rodi havevano trovati duoi brigantini che venivano  
di Francia et portavano Danari, Vettovaglie, et Munitioni a .San. Piero Corso,  
et per quanto io possetti comprendere lo lasciai molto bene edificato che  
Sua Eccellenza non saria mai per fare se non ottimi offizi per mantenere la pace,  
et che ella non si ingerirebbe se non in quelle cose dove ella giudicasse  
di potere giovare alla quiete di tutto il christianesimo.  
Qui si feciono gli tre sopracomiti delle fuste, come per l'altra scrissi  
che si farebbono, et i nomi son questi. Bernardo Malipiero, Francesco  
di messer Piero Loredano, et uno altro del nome del quale non mi soviene,  
Il Cardinale di Trento giunse qui Venerdì notte, et la domenica di notte  
andò à visitar la Signoria et la mattina avanti giorno partì per trento, dove  
a giudizio di molti si tratterrà sino a sede vacante  
Qui sono nuove che il Nuntio Dolfino ha havute certe badie della  
Maestà Cesarea di xmila scudi di entrata, et che ei sarà fatto Cardinale et resterà  
del Consiglio di Sua Maestà Cesarea et le lettere sono non solo nel fratello ma  
in altri ancora, et il Segretario dello Imbasciatore Cesareo me lo rafferma.  
Il Capitano Massimiliano d ascoli hebbe domenica termine tre dì a partirsi di  
Venetia, et fra .8. dì doveva trovarsi fuori del Dominio Venitiano  
sotto pena della vita  
Qui è, nuova che duo mercanti Genovesi tornati di Bisanzone sono  
anegati ad un certo fiume. et che havevan con loro 60mila scudi, et che se ne  
era ricuperato uno con .16mila et ciò era stato alla Seria.  
Dicesi che il Marchese di Pescara ha mandato in Genova per vedere che numero  
di Gente vi .è. per la impresa, et per sapere onde hanno ad uscire i danari. et che non  
trova vi siano le gennti che si dice, né vuol partire se prima non sa come et che ne ha  
  
---  

[318r]  
  
  
scritto alla Maestà Cattolica Nelle altre cose mi rimetto a Sommari che  
saranno con questa. et basando le mani a Vostra Eccellenza le desidero ogni felicità.  
Di Vostra Eccellenza Illustrissima il dì 13 di Dicembre 1564  
Affezionatissimo Servitore  
Cosimo bartoli  
  
---  

[318v]  
  
  
Allo Illustrissimo et Eccellentissimo Signor il Signor Principe di  
Fiorenza et Siena mio Signor Patron osservantissimo  
  
---  

