---
layout: letter
doctype: Letter
shelfmark: Mediceo del Principato 2976, fol. 204r-v, 216r-v
docdate: 16-10-1563
place: Venezia
sender: Bartoli Cosimo
recipient: Cosimo I de' Medici
attached_newsletter: <a href="https://smansutti.github.io/cosimobartoli/texts/3079_054/">3079_054</a>
reviewed: 1.0
---

[204r]  
  
  
Illustrissimo et Eccellentissimo Signor et Patron mio osservantissimo  
Ricevei con la di Vostra Eccellenza Illustrissima delli viii le lettere per la corte Cesarea,  
che si son mandate per l ordinario all'Albizo, et da lui se ne sono havute per  
Vostra Eccellenza che saranno con queste. Quanto a nuove di qua non è, cosa alcuna  
salvo che si intende che della causa de Confini fra la Maestà Cesarea et questi  
clarissimi non seguirà cosa di momento, perchè questi Signori pretendono havere  
sopra Marano tante et sì gagliarde ragioni, che non pensano, né vogliono  
acconsentire a restitutione. dall'altra parte a Ministri Cesarei par  
haver tanto di equità et iustitia che si sono presupposti non voler acco  
modar cosa alcuna se non accomodan questo capo come importantissimo et si  
tiene per certo che si partiranno di su luogo senza conclusione.  
Quattro dì sono parti messer Lionardo Contarino imbasciadore di questi  
Clarissimi per risedere apresso al serenissimo Re de Romani, destinato  
più settimane sono, come so ne scrissi, il quale ,è, Giovane di buonissima espetta  
tione, et da sperarne buona riuscita per la modestia et per l'altre qualità  
sue.  
Questa mattina ci son lettere in questi Clarissimi dalla corte di francia de .3.  
del presente per le quali non si intende altro se non che la Maestà della Regina Madre  
era guarita del tutto, talché Cavalcava in Campagna: et questi Signori se ne  
son rallegrati con l Imbasciador franzese. Qui si truovano amendui  
li imbasciador franzesi che stanno al Concilio. ma non si vede né intende  
che proccurino cosa alcuna, ma che sieno venuti a veder Venetia. ancor  
ché i contemplativi discorrino che possino segretamente praticare per scuo  
tersi da dosso la riforma atenente a principi secolari.  
Lo imbasciador di francia tien aviso che hier mattina partiva Loreno  
di Roma, molto satisfatto da Sua Santità et che passerà di qui per a Trento  
  
---  

[204v]  
  
  
et crede habbi a far buon officio per finir la cosa del Concilio  
Dicesi che il Duca di ferrara manda in francia il Signore francesco da Este  
suo zio. per supplicare al Re che facci ministrar iustitia  
per conto della morte del Duca di Giuisa, et che per il medesimo conto vi manda  
va ancora il Re Catholico il Duca di Savoia et altri Principi.  
ma, io credo cħ l anda che la andata del Signor francesco sia per veder  
se si può trovar modo di rihaver i danari che Sua Eccellenza ha da  
rihavere dalla Maestà Cristianissima Ne havendo altro di  
momento. farò fine. baciando le mani a Vostra Eccellenza et supplican  
dola quanto più reverentemente posso a volersi voltar verso di  
me con gli occhi della sua pietà, et a sollevarmi dal travaglio  
in che io mi truovo, che ne la prego instantissimamente. et sia certissima  
Vostra Eccellenza che se non fussi stato l anno passato tanto importuno io  
non le ne harei dato fastidio. però me le raccomando quanto più posso  
rimettendomi nel resto a summarii che saran con questa. Di Venetia  
alli 16 di Ottobre 1563  
Di Vostra Eccellenza Illustrissima  
Affazionatissimo Servitore  
Cosimo bartoli  
  
---  

[216r]  
  
  
  
---  

[216v]  
  
  
Allo Illustrissimo et Eccellentissimo Signor il Signor Duca di Firenze  
[...]ena Signor et Patron mio osservantissimo  
  
---  

