---
layout: letter
doctype: Letter
shelfmark: Mediceo del Principato 516A, fol. 544r-v
docdate: 30-06-1565
place: Venezia
sender: Bartoli Cosimo
recipient: Francesco I de' Medici
attached_newsletter: <a href="https://smansutti.github.io/cosimobartoli/texts/3079_121/">3079_121</a>
reviewed: TBD
---

[544r]  
  
[...] Sonci ancora varie lettere di Roma che dicono che la figliola del Marchese di Marignano et nipote di Sua Santità  al certo si marita nel Signor Don Petro, fratello di V. E., della qual cosa si dice che si tiene in Roma per tanto inanzi che si ha per conclusa; del che io ancora dico che non lo credo et non ne so cosa alcuna. Qui non è possibile tenere le lingue, et se di Roma viene scritto cosa alcuna subito ci si fanno su comenti con dire che il Papa vuol fare uno appoggio a suoi et che ei non ha miglior modo che far grande V. E. et darvi qualche cosa di quel della chiesa, al che molti credono che lo Imperatore [Maximilian II] et il Re Cattolico [Felipe II] acconsentiranno pur che si scemi qualche cosa alla sede apostolica. Delle tre galee grosse che tornarono di Alessandria se ne liberarono due dalla guardia che non erano infettate; la Contarina sta ancora in guardia et al lazzaretto vechio dove stanno gli infermi si è detto che vi era apestato lo spedalingo che qua lo chiamano priore [...]  
Il conte Palatin di Vilna che dava ricetto alli eretici et disuniva la Lituania dalla Pollonia è morto, et il Re di Pollonia ci è andato in persona in Lituania per andar alla guera contro a' Moscoviti [...]  

