---
layout: letter
doctype: Letter
shelfmark: Mediceo del Principato 2976, fol. 15r-v, 16r-v
docdate: 27-01-1563
place: Venezia
sender: Bartoli Cosimo
recipient: [Cosimo I de' Medici]
attached_newsletter: <a href="https://smansutti.github.io/cosimobartoli/texts/3079_002/">3079_002</a>
reviewed: 1.0
---

[015r]  
  
  
Illustrissimo et Eccellentissimo Signor et Patron mio osservantissimo  
Aspetterò le bolle, come mi scrive Vostra Eccellenza per la de .16. per pigliare il possesso temporale.  
Et alhora eseguito quello, farò il protesto a fittuarii. et per conto della Abbazia mi sono  
chiesti da questi Pensionarii le paghe delle loro pensioni di natale passato. ho dato loro  
buone parole, et chiesto tempo da poterne scrivere a Vostra Eccellenza et credo che alcuni di  
loro aspetteranno, ma ne sta uno in Padova che ,è, rozzo come un Villanazo  
et dubito non ne dia spesa ricercando d'esser pagato da questi fittuarii.  
però Vostra Eccellenza mi ordinerà quello vorrà che io faccia che tanto farò.  
Presentai la lettera al Serenissimo Doge et al Collegio aggiugnendovi quelle effi  
caci et amorevoli parole che io seppi in nome di Vostra Eccellenza et mi fu gratissima  
mente dal Doge risposto, et mostrò quanto i Cordogli di Vostra Eccellenza li dolevano, et così  
che molto li piacevano i contenti et lo honor et dignità conferita nel Signor Don  
Ernando, rallegrandosene in vero assai. et di poi mi mandaron a casa la  
risposta della lettera che sarà con questa. Quanto alle nuove, lo abbocca  
mento seguito di questi Duchi di Savoia et Ferrara ha dato et da molto che  
dire, alcuni dicano per conto di Parentado di dar una sorella di Ferrara al  
Duca di Nemors. altri al Principe di Parma. altri dicono dicano per far una lega  
 insieme con Parma per far la impresa di Ginevra et della valle che i svizeri  
tengono del .Duca di savoia. Altri dicano quasi che affermativamente che ,è, per  
impedire le grandeze et i nuovi disegni di Vostra Eccellenza et così ognuno si va aggi  
rando: ma finalmente ciascuno si risolve che non possa esser cosa di Momento.  
Tre dì sono si levò voce in San Marco che Vostra Eccellenza mandava a levare 5mila  
svizeri et pare che uscissi tal voce dallo Imbasciador di francia. ma disse che non  
lo credeva. ma poi .è. svanita tal voce, et andatasene in fumo come  
fanno molte altre. che escono di sotto quelle logge.  
Sabato sera questi Clarissimi Elessono duoi Imbasciadori per mandare a rallegrarsi  
con il Re de Romani et furno. il Cavaliere da Legge, et il Cavalier Suriano  
i quali staranno parechi dì avanti che vadino. Elessono ancora Messer Pietro  
Sanuto, messer Giambattista Contarini, Messer Niccolò Ponte. Messer Agostino barbarigo et messer  
Marino Cavalli, per mandarli alla differentia che hanno questi Signori de Confini con  
Sua Maestà Cesarea dove si hanno da trovare con i Ministri Imperiali a dì primo di  
  
---  

[015v]  
  
  
Aprile. Io ho inteso dallo Imbasciador Cesareo che ha lettere dalla secreteria di  
Sua Maestà Cesarea che si ragiona di mandar in Italia due delle figliole di Sua Maestà  
Cesarea et pare che accennino di una per il Signor Principe di .Vostra Eccellenza ma non  
vorrebbono che si dicessi. ma io non posso tacerlo. però pregherò dio che tutto  
lo che segua sia a satisfattione contento et grandeza di Vostra Eccellenza  
Non vo mancar di dirle che ho trovato et trovo qui il legato molto affezionato di  
Vostra Eccellenza et particularmente mi ha conto, con una allegreza incredibile come  
passò la cosa della promotione del Cardinale figliolo di Vostra Eccellenza et del Signor federigo  
Gonzaga in Concistoro. la quale sebene Vostra Eccellenza ne harà i particulari di  
Roma non vo mancar di dirle quel che qua ne ha havuto detto legato.  
Dice che quando Sua Santità li volle promovere ordinò a Cardinali vechi in chi  
confidava che nessuno si movessi da luogo suo acciochè Farnese che forse  
li haverebbe voluti impedir con far le pratiche, non potessi. et così fu,  
pur parve che dal Signor marcanton Colonna uscissi non so che spiraglio per il che  
Farnese si messe in mezo de .2. frati per impedirli, et che pro  
posta pur tal promotione da .Sua Santità che detto Farnese. mostrò di  
non haver per male la promotion del Signor Don Ernando considerato che non po  
teva giustamente impedir Sua Santa che non dessi il suo Capello a chi  
voleva et maximo ad un Principe così grande, ma che quanto al fare  
il Signor federigo Gonzaga, li pareva che si potessi aspettare altro tempo  
et sepur, consigliava sua Sua Santità che insieme anco facessi il Signor Alessandro  
Santa fiore fratello del Camarlingo. che li pareva, non lo faccendo  
ricevessi torto. Alché rispose il Papa, conosciuto lo humore, che  
il Camarlingo harebbe per amor suo per questa volta patientia. et replican  
do farnese. Sua Santità li disse Monsignor farnese voi sapete che noi ci  
conosciamo. et sapete che io so che queste vostro parlare non procede  
da amor che portiate a Santa fiori. ma dal voler impedire queste pro  
motioni. però siete certo che io intendo di far per hora questi in  
ogni modo, et con questo rabuffo fermò l oppositione che farnese  
  
---  

[016r]  
  
  
faceva per impedir la promotione, et Inoltre che il Cardinale Saraceno nel  
partirsi del Papa, se li accostò et le disse Padre Santo questo non è, il  
modo da fare i Cardinali la Santità vostra mandi per il Pacet di Puteo et delli  
altri Cardinali che sono malati qui in Roma. che così si debbe fare, et che  
il Papa rispose, che non li dessi questa briga di volerlo fare stare ad as  
pettare che quel che haveva fatto, lo haveva voluto fare. et che detto Sara  
cino andava seguitando il Papa et exclamando per le Camere di là dal  
Concistoro, ma che il Cardinale vitello si accostò al Papa et li disse che  
non attendessi alle parole di detto saraceno. perché haveva bevuto tal  
mente la Mattina che era Imbriaco. per il che il Papa, Incominciò a ridere  
et voltatosi a Saraceno, lo licentiò con buone parole.  
Ancorchè io creda che quel che io scriverrò adesso sia una carota pure  
non vo mancare di dir come egli è, qui un fiammingo che ha nome messer Niccolò  
Stoppia il quale fa professione di saper nuove, di compor versi latini, et di sapere  
infiniti segreti. et ancorchè sia un poco uccellabile. mi ha dato un certo suo  
foglio et pregatomi lo mandi a Vostra Eccellenza con sperarne grandissi premii quando si  
sia fatta la esperientia, la qual promette di mandar huomo aposta di qua che la  
farà, se Vostra Eccellenza ben volessi questo Marzo. sarà con questa adunque il foglio il quale  
se non servirà ad altro, servirà a veder il capriccio di questo homo però  
Vostra Eccellenza ne farà quel capitale che le parrà. Ne vo tacere che sottovoce per  
qualcuno si dice che il Turco ha fatto morire Selym suo figliolo. già  
sono più dì, che ci son lettere in questi Clarissimi di Constantinopoli, et non han  
fatto pregadi, nè publicati i loro avisi però si va dubitando di male. et stasera  
è, consiglio de x con l aggiunta, che suol farsi in cose di grande importanzia,  
ma non si saprà niente sino a domani al tardi. Messer Pietro Pomaro  
ha lettere dal fratello come quel che ha tormentato il Bailo di Vostra Eccellenza per le cose del  
Sommaia, ha ottenuto che si mandi un Ciaus a Vostra Eccellenza a chieder che li sia fatta  
giustizia, et che ,è, una ribalderia, che al tempo mostrerrà le scritture bisognando  
Ne altro per questa se non pregar dio per la felicità di Vostra Eccellenza rimettendomi alli avisi  
Di Venetia alli 27 di Gennario 1562  
Di Vostra Illustrissima Eccellenza  
Affezionatissimo Servitore  
Cosimo bartoli  
  
---  

[016v]  
  
  
  
---  

