---
layout: letter
doctype: Letter
shelfmark: Mediceo del Principato 2976, fol. 228r-v, 233r-v
docdate: 01-12-1563
place: Venezia
sender: Bartoli Cosimo
recipient: Francesco I de' Medici
attached_newsletter: <a href="https://smansutti.github.io/cosimobartoli/texts/2976_093/">2976_093</a>
reviewed: 1.0
---

[228r]  
  
  
Illustrissimo et Eccellentissimo Signor et Patron mio osservantissimo  
Ei mi resta à rispondere alla di Vostra Eccellenza Illustrissima de xiii del passato. et le dirò  
che .4. dì sono venne qui voce di Cipro per via di Navi venute da quella volta  
che il Turco haveva fornita quella fortificatione che faceva rincontro a  
Cypro et dicono che è, al porto vechio di Seleucia capace di molte galee.  
et che in far detta fortificatione i suoi ministri si eran serviti di molti Cipri  
otti et sudditi di questi Signori a quali nella fine della opera havevan donato uno scudo per dì  
di lor mercede a ciascuno homo. et infra Cipriotti et turchi che vi sono stati  
a lavorare dicono che passavano 6mila homini. Inoltre che nel passar di quivi  
due navi vinitiane, Il Capitano della guardia di Rodi, che stava con le sue Galee  
a quella cura, chiese a dette navi il presente come Ministro del Turco. et  
che dette navi feciono qualche resistentia, non essendo detto Capitano di Rodi  
Ministro o Capitano Generale, ma particulare. et finalmente li mandarono  
certi pochi scudi, et alquanti formaggi, per il che detto Capitano mandò a dir loro  
che elle erano due Navi che ne voleva altrettanti. et così furon constrette a  
darlene seben erano poca somma. Appresso si ,è, sparsa voce che  
il detto Turco, ne vuol far un’altra rincontro a Corfù. il che dà da dis  
correr pur assai alli ascoltanti. qui si vanno nascondendo et occultando  
queste voci, ma non basta. Hiersera ci furon lettere di nuovo di Constantinopoli  
quali hanno indugiato a dare stasera ben tardi et si crede perché ne volessino  
visitare alcuna rispetto alle nuove, le quali non si publicheranno se non fatto  
il Pregadi che facilmente sarà domani.  
Questa mattina ci son nuove di Ferrara che il Duca era andato a Comachio  
per fare una bella caccia, et seco più gentilhomini, et che si è, ammalato  
di terzana et è, ammalatosi ancora il Conte Hercole de Contrarii. il quale dicon  
che sta malissimo et si pensa habbi da morirsene. ma Sua Eccellenza dicon che haveva  
  
---  

[228v]  
  
  
ben la febbre, ma che era restato netto, et poi li era ritornata quando manco  
la speravano, il che mi ha raffermo il Signor Piergentile Varano che pur hier sera  
venne di là. Hieri questi Clarissimi hebbono aviso che per amor del Cardinale  
de loreno la Sessione in Trento si faria domani in ogni modo, o al piu lungo  
lunedì, anticipandola per beneficio comune, et perché sono resolutissimi di quello  
vi resta da fare. Sonci ancor nuove che escano di Ferrara per via di un  
messer Iulio Cameriere dello Illustrissimo et Reverendissimo d’Este venuto da Roma a Ferrara  
che dice che Sua Santità haveva dismessa assa la Collora che haveva conceputa  
contro al detto Este, et che lo haveva come innocente ricevuto in gratia, et che  
doveva andar di corto a baciarli il piede. Non fu mai settimana più vota  
di questa per il che farò fine baciando la mano a Vostra Eccellenza Illustrissima et con reverentia  
pregandolo humilmente che alla occasione mi facci favore di raccomandarmi al Signor Duca  
suo Padre che le ne resterò per sempre obligatissimo che invero patisco assai.  
Di Venetia all primo di Dicenbre MDLXIII  
Di Vostra Eccellenza Illustrissima  
Affezionatissimo Servitore  
Cosimo bartoli  
  
---  

[233r]  
  
  
  
---  

[233v]  
  
  
  
---  

