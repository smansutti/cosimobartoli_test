---
layout: newsletter
doctype: Newsletter
shelfmark: Mediceo del Principato 3079, fol. 641r-v, 642r-v, 643r-v, 644r-v
hubs: Roma (25-01-1567), Antwerpen (18-01-1567), Istanbul (12-12-1566), Wien (23-01-1567), Genova (25-01-1567), Wien (25-01-1567)
writer: Bartoli Curzio
attached_letter: <a href="https://smansutti.github.io/cosimobartoli/texts/2978_069/">2978_069</a>
reviewed: 1.0
---

[641r]  
  
  
<strong>Per lettere di Roma de 25 di Gennaro 1566</strong>  
Che il Papa ha fatto fare due copie del processo del Vescovo di Mantova  
acciò, che una ne resti in Castello a perpetua memoria et l'altra  
a presso il Fiscale, et la somma è che annulla la concessione  
di Pio quarto, et ritorna quella chiesa alla Sede Appostolica  
Che Sua Santità mostra intanto inclinazione, che quel Vescovado sia del Cardinale  
d'Aragonia, ancorché il Signor Duca di Mantova habbia nominato un  
frate delli Aldigiati del ordine di Santo Domenica, il Signor Galeazzo Gonzaga  
et il Vescovo di Reggio, il quale è anco aiutato dal Cardinale Farnese  
Che è anco stato proposto qui da alcuni di dare questo Vescovo al Capilupo  
il quale cede il Vescovado suo di Fano al Segretario di Sua Santità dando egli  
il suo Canonicato di Santo Pietro al nipote del Capilupo. et questo  
negozio è inanzi assai, ma non punto sicuro  
Che è ritornato qui il Signor Marcantonio Colonna per terminare la lite  
sua col Principe di Sulmona, la quale ogni dì si va più stringendo  
Che qui è il Signor Giovanni Valesio nipote del Viceré di Napoli giovane  
molto al ardito, et che senza chie dere licenzia al zio si è  
partito di Napoli per andare alla impresa di Fiandra, onde il  
Viceré ha supplicato al Papa, che non lo lasci partire di Roma  
il che fino ad hora si fa modestamente  
Che per il romore seguito a Fermo tra le fazioni de Terrazzani con  
morte di alcuni Principali Sua Santità disegna dare loro un grave  
gastigo, et commettere quella causa a la Congregazione delli stati  
Che si scuopre in effetto, che il Minale già Tesoriere è debitore  
alla Camera Appostolica di 60mila scudi, i quali si converrà sborsare.  
  
---  

[641v]  
  
  
Che della Promotione delli Cardinali nuovi qui sono varie oppinioni  
ma non ci è fondamento saldo, benché si crede che le pratiche  
de Franzesi potriano indurre Sua Santità a fare Cardinali et gia è impredi=  
camento il Governatore di Roma, il Datario, Narni, li Nunti spagna  
Francia, et Venezia, et un paro di Frati  
Che si ragiona, che Sua Santità metterà un Taglione a tutto lo stato [Ecc]  
caso, che la armata venga a Molta, overo sia guerra in Ungheria  
Che era arrivato a Roma un nipote dello Arcivescovo di Tolledo [c]  
si dice, che vieni per domandare una dispensa per un matrimonio  
in secodo grado, et si pensa, che Sua Santità le ne habbia a concedere  
Che il Duca di Savoia si è finalmente contentato che sia abbruciato  
quello Heretico Relasso per non contravenire alla mente del Papa  
<br/><strong>Per lettere di Anversa de xviii di Gennaro 1566</strong>  
Che qui per conto de negozii si fa pochissimo per li gran [garbugli]  
sono in questi paesi bassi per conto di Religione i quali si crede che ne  
cesseranno così presto per la tardita del Re Cattolico la quale  
sarà anco più lunga di questo che si credeva.  
Che questi Calvinisti di Anversa hanno mandato uno Ambasciatore al [conte]  
Palatino di Alemagna per persuaderlo, che vogli dare loro aiuto  
Che li Signori di Lilla hanno tolte tutte le armi a Borghesi, et [pr]  
un loro capo; et si trovano in essa Terra 4mila soldati entrati per  
via del Castello, i quali non fanno nocumento a nessuno  
Che Valenziana si tiene tuttavia forte, et ha mandati quattro  
personaggi a Madama per accordarsi, la quale li ha risposto  
  
---  

[642r]  
  
  
che non vuole accordare alcuna cosa con esso loro per essere  
luogo di Sua Maestà et che si ricordino, che quella che saranno stati  
Traditori saranno gastigati dal Re.  
Che di poi ne hanno mandati sei altri al Conte di Agamonte  
pregandolo, che si degni di passare da loro, che faranno tutto  
lo che vorrà, onde si giudica, che vorranno, che esso gli prometta  
che Sua Maestà non li dannificherà nella vita, et di già esso conte ,è,  
partito con 250 cavalli  
Che Madama vorria venire qui con le guardie dateli da Sua Maestà  
ma questi Signoria mostrono difficultà del venire suo con la intera  
guardia, et tutta questa settimana hanno consultato sopra ciò, ma per ancora  
non hanno concluso il modo del suo venire  
Che essa Madama ha fatto il Conte di Mega Capitano Generale di 16mila  
fanti, et .6.mila cavalli, il che il Principe di Oranges, et il Conte di  
Agamonte hanno havuto a male essondo loro di maggiore  
autorità che esso Mega, il quale per haversi mostrato da principio  
fino ad hora in questa fatto della Religione fedelissimo a Sua Maestà se li è  
dato tal carico, et anco per mettere più timore alla setta  
Che hanno lettere di spagna de sei del passato le quali danno  
avviso come il Duca di Alva si doveva imbarcare a xv  
a Barzalona, et Sua Maestà Cattolica si doveva poi trovare al primo  
per imbarcarsi ancora lui per venire in Italia  
<br/><strong>Per lettere di Constantinopoli de xii d dicembre 15̅6̅6̅</strong>  
Che alli 5 di questo mese giunse Selim in quella Città, et perché  
le x galere, che furono mandate ad Elisuca non giunsero a tempo  
  
---  

[642v]  
  
  
per la sua persona, ma sì bene per le bagaglie fece il viaggio per  
terra, et in una sola notte fu tappezzata la via per 8 miglia  
di panni d’oro, di velluto, et di altre sorte, il quale guarni  
mento, non prima era passato il Turco, che veniva a passo a passo  
svaligiato da soldati, li quali erono in pochissimo numero et tutti  
stracciati, et afflitti, et li cavalli a pena si potevono reggere  
in piedi  
Che mentre Selino voleva entrare nella Porta del Serraglio  
li Giannizzeri ad alta voce dimandarono il loro donativo, ma non  
li essendo risposto gridarono la terza volta, et allhora il Turco  
chinò la testa, et ordinò, che li fussero dati per ciascuno 1000  
aspri, et li accrebbe uno aspro il giorno oltre li 8 che è lor  
provvisione ordinaria, et questo fece per accquietare un gran  
romore, che facevono essi Giannizzeri con impedirdlo nel'  
entrare in questa Porta, dove furono snudate infinite  
scimitarre, et Partau Bascia, che si affaticava per quietare  
il romore rilevò una buona ferita in un braccio, et con la  
voce del donativo si accquietò il tutto, et immediate 4 de  
Principali Giannizzeri levato il loro Signore da Cavallo lo  
portarono alle sue stanze, et per tutto quel giorno sfilatamente  
entrarono soldati tirandosi dietro chi bandiere, chi stiavi, o stiave  
et qualche loro cavallo storpiato gridando ogni uno Selino  
vitorioso Monarca  
Che l'altro giorno giunse qui uno Ambasciatore del Re Persiano con  
molta pompa, et hoggi ha havuta grata audienzia da Selino  
il quale domanda la confermazione della pace affermando  
  
---  

[643r]  
  
  
che Zacmar suo Re haveva fatte ritirare questa genti, che contro al suo  
volere si erono spinte inanzi nel paese de Giorgiani, et si crede  
che questa pace si confermerà, perché di già è stato destinato un Ciause  
che debba andare in Persia per tale conclusione  
Che doppo lo arrivo del Turcho si lavora con maggiore diligenzia  
nello Arzanale, et da principali tuttavia viene detto, che uscirà  
armata grossa, et si comincia a sentire non so che romore di Malta  
Che dalla Balsera sono venute alcune nuove cattive per i Turchi  
ma per ancora non si sanno li particolari  
Che quelli scolari, che facevono Baiazzette vivo non fanno più  
che tanto progresso, perché molti di essi sono ritirati alli suoi  
studi, da che intesero, che Selin si avvicinava a questa Città,  
la quale hora ,è, in tanta confusione, che chi non è Turco  
non ardisce uscire di Casa  
Che lo Ambasciatore di Francia che mostrava havere tanto desi  
derio, quanto bisogno di negoziare col Turco prima che nessu=  
no altro, è stato l'ultimo, perché se n'andò su le galere  
per incontrarlo, né è tornato prima che hoggi  
<br/><strong>Per lettere di Vienna de 23 di Gennaro 1566</strong>  
Che lo Imperatore partì hieri da Prun, et ha ottenuto il sussidio domandato  
per duoi anni futuri, et in questa dieta ha restituito a Cattolici duoi  
munisteri uno di frati, et uno di Monache, i quali i Luterani di  
Pruno si havevo usurpato per farvi loro prediche, et li ha fatti avanti  
al suo partire riconsacrare dal Vescovo di Olmiz, il quale in pre  
senzia di Sua Maestà sono ha celebrate messe solenne  
  
---  

[643v]  
  
  
Che per l'entrata di Sua Maestà li Luterani havevono parata una loro chiesa  
ricchissimamente, nella quale credevono, che lo Imperatore dovessi entrare  
per fare sua orazione, come ,è, solito di fare, dove si fanno Diete  
ma essendo Sua Maestà avvisata, che questa chiesa era da Luterani  
profanata non vi volse entrare dentro altrimenti, ma si trasferì  
in una chiesa piccola Cattolica nelle quale fece, senza essere  
aparecchiata le sue onazioni, poi fu condotto sotto un baldacchi=  
no di broccato al suo palazzo.  
Che questa sera Sua Maestà arriverà in Troppo per la dieta di Slesia  
dove dalli nobili di quella provincia è aspettato.  
Che vi sono lettere, come al Duca di sassonia sono arrivati 6mila cavalli  
et 30 insegne dello Imperatore sotto il castello di Gottes, talché  
presto si aspetta qualche buono effetto  
Che hanno nuova, che Selindo Shvendi haveva preso quel  
castello del Transilvano, Zatuvar chiamato a discrezione  
Che per lettere di Carcovia de 19 di Gennaro s'intende, (che oltre a  
danni, che havevono fatto i Tartari, i Valacchi, et i Turchi  
nella Podolia, et Russia) il Signor di Valacchia in persona  
con xmila cavalli si era venuto a congiugnere con costoro, i  
quali fanno disegno di ritornare in Pollonia per vendicarsi  
del Palatino Laschi, per il che la Pollonia si ritrova in grandissimo  
pericolo, essendo questi barbari più di 50mila cavalli  
Che il Re si ritrovava in Lituania alla dieta dove si lascia aggirare  
dal Moscovita con dire, che li vuole mandare Ambasciatori per negoziare  
la pace, ma in questo mezo il Regno di Pollonia va in precipizio  
et esso Monscovita si mette allo ordine per la guerra.  
  
---  

[644r]  
  
  
<br/><strong>Per lettere di Genova li 25 di Gennaro 1566</strong>  
Che alcuni Corsi erono andati a trovare il Signor Angelo Giustiniano  
Governatore alla Ghiaccia in Corsica, i quali dicevono, che volentieri  
sarebbono ritornati alla sua obbedienzia, purché trovassi modo  
da assicurarli dalle mani di San Piero Corso, per il che il Giustini=  
ano mandò alcuni cavalli, et fanti per fare scorta a costoro  
ma essendo usciti fuori di una imboscata di 300 fanti, che haveva  
fatta San Piero Corso, da forse x cavalli, cominciarono a  
taccare un poco di scaramuccia fra i quali essendo riconos  
ciuto San Piero Corso tutti impetuosamente gli furono adosso,  
et li fu data una gran ferita atraverso il viso, et da uno  
altro scavalcato, et finalmente morto. per il che visto gli altri  
soldati morto San Pietro Corso si messono in fuga, et  
seguitati, ne furono ammazzati alcuni, et tagliata la  
testa a San Pietro Corso ,è, stata poi portata a Genova.  
<br/><strong>Per altre lettere di Vienna de 25 venute da Spruch di Gennaro</strong>  
Che la Imperatrice a 25 haveva partorito una bella putta  
femina, et hora stava bene, et senza accidenti,  
Che a ventiquattro si era attaccato il fuoco nel palazzo per conto  
di certe stufe, il quale haveva fatto assai danno, et molti  
furono necessitati buttarsi giù di un Corridore volendo scampare  
la furia del fuoco di sorte che molti si roppono et collo, et gambe  
Che a ,17, detto lo Shvendi haveva pigliato Zatuvar dove castello  
del Bebech ribelle di Sua Maestà dove haveva trovata 23 pezzi  
di artiglieria grossa. et forse da 400mila, scudi di valsente et esso  
shvendi andava alla volta di un castello detto Filech.  
Di Vostra Altezza Illustrissima et Eccellentissima  
afezionatissimo Servitore  
Cosimo bartoli  
  
---  

[644v]  
  
  
  
---  

