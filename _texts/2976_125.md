---
layout: letter
doctype: Letter
shelfmark: Mediceo del Principato 2976, fol. 313r-v, 314r-v
docdate: 06-12-1564
place: Venezia
sender: Bartoli Cosimo
recipient: Francesco I de' Medici
attached_newsletter: <a href="https://smansutti.github.io/cosimobartoli/texts/3079_098/">3079_098</a>
reviewed: 1.0
---

[313r]  
  
  
Illustrissimo et Eccellentissimo Signor et Patron mio osservantissimo  
Con la de xxv di Vostra Eccellenza si riceveron le lettere per la Corte Cesarea le quali  
si mandarono sabato passato, per lo ordinario di Pollonia. et con  
questa ne saranno alcune del Ricasolo et del Nuntio Dolfino.  
Il Nuntio Verzelli va migliorando ma tanto adagio, et con lo  
apetito tanto prostrato, et con le forze tanta debole, che ogni minimo  
accidente che sopravenisse, dubiterei di lui, io gli ho detto il dis  
piacere che ha Vostra Eccellenza della sua indisposizione, et egli mi ha pregato  
molto che io ne la ringratii, et vi basa la mano, offerendosi [cħ]  
Quando io harò nuova che il Canigiani sia arrivato in Ferrara  
non mancherò di intendermi seco, et di scrivergli tutto quello che  
di qua mi occorrerà come facevo con il Piccolomini.  
Quanto alle cose di qua questi Clarissimi hanno resoluto, et forse stasera  
si vincerà in Consiglio di Creare un Capitano di fuste come già  
solevano fare, et ne harà tre. et andrà scorrendo per questo golfo  
sì per riparare in parte a Corsali che non ci faccino danno come  
lo anno passato. sì perché possino essere come corrieri in andare  
inanzi et indietro et avisare il Proveditore che sarà messer Antonio  
Canaletto, et questi Signori ancora di tutto quello che occorrerà. Dello  
armare non si parla altrimenti. Havevano vinto in Collegio  
come scrissi li 600 scudi di provisione a figlioli del Signor Giordano.  
ma non passò la espedizione nel pregadi, pure si pensa che passerà  
al primo pregadi. et perché della morte del detto Signore si sono dette  
molte cose le quali io non ho voluto scrivere fino a tanto che io non  
me ne sono bene accertato, stamani con messer Luigi che fa qui i fatti  
di detti figlioli et faceva quegli del Signor mentre che era vivo, ritraggo questo  
Che .6. hore doppo che era passato essendo ancora il corpo caldo,  
li emfiò tutta la faccia. et detta emfiagione passò nella corpo  
ratura, scoppiogli largamente la carne, nella gola, nel petto  
  
---  

[313v]  
  
  
nelle reni, ne fianchi, et ancora la Vescica. molto strasordinariamente.  
talché manifestissimamente, un medico che vi si trovava, giudicò che fusse  
veleno, et disse anco di Natura che egli harebbe havuto sospetto  
a sparare quel corpo di non rimanere avelenato ancor esso, tanto lo  
conosceva possente et violente. et che quella settimana il Signor era stato a dua  
pasti uno che haveva fatto il Capitano di Brescia di Casa Soriana, et  
l'altro haveva fatto il Vescovo di brescia, et non sapeva quale prima o, poi:  
Ma da quello ultimo im poi il Signor si era sempre rammaricato del freddo  
dello Stomaco, et né per panni caldi né per altro si era mai potuto ris  
caldare, et da quei di casa fu sempre conosciuto per molto travagliato.  
per la terra poi si dice che un certo Lombardo fintosi perugino haveva  
cerco per mezo della Signora Madonna di acconciarsi con il Signore et che ella lo  
haveva introdotto da lui. il quale gli haveva date buone parole, ma  
non ricapitò, come che non haveva luogo per lui. Questo tale fu visto  
in l'uno et l’altro pasto servire a tavola con una infinita moltitu  
dine di altri, et molto sempre intorno a detto Signore et se ne fa  
tristo giudizio. ma non si dice chi egli si fusse. dicemi messer Luigi  
che al detto Signore mentre che ancora era vivo il medico stesso gli disse che ha  
veva paura che ei non fusse avelenato. et che il Signore lo conferì con  
la Madre, ma poi che ei non ne tenne conto. che ,è, quanto di ciò posso  
dire di cosa di Momento, Per conto della villania fattavi  
alla badia dal Podestà di Padova, Tornai sabato in Collegio  
et pregai questi Signori che ne facessino rendere le .5. moggia del grano  
che ci haveva levato per le spese del bargello, et le .6. sacca rubatoci.  
ma mi intervenne tutto quello che io havevo giudicato prima.  
però che il Podestà haveva scritto a questi Signori non confessando cosa alcu  
na, et negando ogni cosa. et fatto far broglio da messer Sebastian  
  
---  

[314r]  
  
  
Veniero, suo parente, di maniera che io fui escluso di ogni cosa  
et come è, la usanza loro quando non voglion far la cosa, detto che ha  
il Serenissimo 4 parole si levano in piede la maggior parte di loro a  
difendere il loro Podestà et a biasimare il nostro ministro del non  
havere ubidito a bandi, et ancorché io rispondessi a tutti viva  
mente et ributtassi la cosa de bandi che non si mettono ma ad esecu  
tione se non contro a chi portassi i grani fuor del stato, non vi fu però  
ordine alcuno. et più volte mi fu detto che per questa volta io havessi  
pazienzia.  
Vostra Eccellenza ha da sapere che in sin quando la prima volta io andai a Roma con la  
felice memoria del Cardinale che Sua Eccellenza mi fece esente delle decime et degli  
studii de miei benefizii. et così da poi in qua non ho pagato cosa alcuna,  
hora pare che quei ministri adimandino al mio proccuratore che si  
paghi lo studio che corre. io non posso pensare che ciò sia di mente di  
Sua Eccellenza né della Vostra anzi credo che sia diligentia di detti ministri  
che voglino nuova commessione: et io come quello che mi persuado  
che quel che ha voluto una volta Sua Eccellenza l habbi a voler sempre Vo'  
pregare Vostra Eccellenza che si degni per sua benignità comettere che la già  
ottenuta gratia non mi sia alterata. che ne harò obligo con  
Vostra Eccellenza la quale sa bene se io mi truovo in termine che non solo  
ho bisogno di questo, ma di soccorso et di aiuto di costà. come  
quella più volte mi ha promesso, perché la necessità mia di  
qua stando io come sto su gli interessi va tuttavia crescendo. però  
mi raccomando non tanto della una quanto della altra cosa quanto più  
strettamente posso a Vostra Eccellenza  
Né vo' mancare ancora di raccomandarli Piero mio fratello, che  
come dissi al Signor Duca su la mia partita si era disordinato non  
poco in maritare la figliola. et pregai Sua Eccellenza che lo volessi aiutare  
di uno uffizio di momento, acciò potessi uscire di quella intrigo in che  
  
---  

[314v]  
  
  
si trovava. Sua Eccellenza me ne diede bonissima intentione et già sono  
duoi anni et mezo che però non ha havuto offizio alcuno.  
Noi siamo buoni fedeli et antichi Servitori di Casa di Vostra Eccellenza et non vo  
gliamo né dobbiamo ricorrere ad altri né sperare in altri che in quelle  
però quanto più strettamente so et posso raccomando et me et lui a Vostra Eccellenza  
alla quale non dirò altro rimettendomi a sommarii che saranno con  
questa et a quel che io scrivo al Signor Duca che so sarà comune con  
Vostra Eccellenza alla quale baso le mano desiderandole ogni felicità.  
Sovvienmi una novellaccia trovata da Maligni, che in questa terra  
non mancano mai, ciò è, che io ho durato non piccola fatica  
a far capace a molti, che ei non ,è, vero che il Signor Duca et Vostra Eccellenza  
faccino spalle a San Piero Corso in Corsica. ma se bene la  
cosa .è. tanto fuor di squadra che le persone di giudizio conos  
cono che ella è, una inventione da maligni et da sciochi.  
pure essendosi sparsa questa voce, ho voluto scriverla acciò  
non passi cosa alcuna della quale io non dia aviso a Vostra Eccellenza Né mi  
occorre altro  
Di Venetia alli 6 di Dicembre MDLxiiii  
Di Vostra Eccellenza Illustrissima  
Afezionatissimo Servitore  
Cosimo bartoli  
  
---  

