---
layout: newsletter
doctype: Newsletter
shelfmark: Mediceo del Principato 3079, fol. 792r-v, 793r-v, 794r-v, 795r-v
hubs: Roma (26-10-1566), Magyarorszag (22-10-1566), Wien (24-10-1566)
writer: Bartoli Curzio
attached_letter: <a href="https://smansutti.github.io/cosimobartoli/texts/2978_053/">2978_053</a>
reviewed: 1.0
---

[792r]  
  
  
<strong>Per lettere di Roma de 26 di ottobre 1566</strong>  
Che domenica passato Sua Santità fece chiamare i Cardinali della inquisizione  
et i giudici di tutti i Tribunali, et i Referendarii, a quali fece  
un bel sermone, dicendo che i Pontefici immitando Moise  
havevono costituito questi tribunali per potere solo attendere  
al culto divino, et che voleva, che essi havessino quelle parti  
che havevono i giudici ordinati da Moise timorosi di Dio,  
amatori della iustitia et odiatori della avarizia, et sopra  
a ciò si estese molto, poi comandù, che dessino più brevi  
espedizioni alle cause, che fussi possibile. Vietò lo amettere  
le appellazioni per cagioni frivole, et disse, che voleva, che  
il Tribunale della Santa inquisizione fussi sopra tutti gli altri  
et che potessi fare dare prigioni tutti gli altri Tribunali  
o per indurli per Testimoni, o per esaminali circa le cose  
della fede. et promesse premio, et dignità a chi si  
porterebbe bene, et vituperio, et gastigo a chi si portassi male.  
Che Sua Santità ha levate quelle sorrogazioni, chi si facevono dalli  
collitiganti, i quali se moriva lo avversario loro si  
facevono sorrogare nelle loro ragioni, et così ottenevono i benefizii  
Che Sua Santità dice di volere levare le date piccole perchè sono causa di  
lite, et di romori.  
Che S Sta vuole, che i benefitii tutti conferiti dalli Vescovi doppo il con  
cilio, et non iusta forma concilii vachino  
Che dice volere moderare li indulti de Cardinali in questo modo, che quelli  
che hanno indulto sopra duoi, o tre benefizii et Vescovadi non l'  
habbino se non sopra di uno  
  
---  

[792v]  
  
  
Che Sua Santità disse insegnatia ad uno Spagnolo che litigava per non pagare  
una pensione, voi Spagnoli sarete cagione, che noi non daremo  
mai benefizii a spagnoli residenti in corte perchè ne fate mercanzia  
Che fa fabbricare il Palazzo della inquisizione con ogni  
sollecitudine, il quale sarà come una fortezza, et vi lavorano  
tanti, che si spera, che a Natale habbia ad essere fornito  
Che Sua Santità ragionando col Cardinale Sovello, il quale li preponivo  
il Cardinale Sirletto per accommodare il Breviario che si stamperà  
ha detto, che vuole che i Cardinali Vescovi vadino alla residenzia  
et lo ha detto in modo, che pare, che ha lora voluto dire che vuole  
vi vadi ancor' esso che Arcivescovo di Benevento  
Che parlando Nostro Signore co lo Ambasciatore Cattolico ha detto, che ancorchè  
detto Re venga in Italia non si può abboccare seco, perchè  
bisognerebbe fare una spesa. grande, et lui non ha il modo a farla.  
Che ragionando con un grande ha detto havere debito 15mila .scudi. fatto  
per sostentare la sua famiglia, et che non ha entrata alcuna  
se non la entrata de grani, et quel poco, che si cava de malefizi  
Che la dataria non fa più un quatrino, perchè composizioni  
sono levate del tutto, et medesimamento quelli emolumenti  
che detta Dataria soleva apportare a Pontefici  
Che venendo il Re Cattolico in Italia si giudica, che Sua Santità li  
debba mandare un legato, et questo debba essere Farnese, che  
li sarà grato, il quale si aspetta fra duoi giorni a Roma  
Che il conte da Bagno, ha dallo Auditore della Camera havuta  
la sentenzia contro, et Don Antonio Caraffa ha di già il mandato  
di pigliare il Possesso dello stato di monte Bello.  
  
---  

[793r]  
  
  
Che di Francia è venuto Monsignor di Cevre, quali dice, che le cose  
della Religione in quei paesi passano male bene, et a rincontro  
è sparso romore, che in Fiardra vanno male, et che il conte  
Palatino del Reno, et Langravio fanno genti per non lasciare  
passare i soldati del Re Filippo.  
Che lo Ambasciatore di Francia ha detto al Papa, che haveva duoi bre  
vetti da dare al Cardinale Boba, et Vercelli giovane per provvi  
sioni da darsi a detti Cardinali, le quali dava loro il suo Re per  
servizii già fatti anticamente da loro maggiori alla Corona  
ma non voleva darle se Sua Santità non se ne contentava, al che rispose  
che sarebbe meglio dare loro pensioni, ma non havendo altro si  
contentava, et così lo Ambasciatore ha presentato i brevetti ma i Cardinali  
non hanno voluto accettarli.  
Che si va mormorando, che il Re Christianissimo voglia, che le espedizioni di là  
che si facevono qui in Cancelleria si straportino in Francia cosa che  
darebbe il malanno a molti  
Che si aspetta di breve il Cardinale Commendone, et lo Ambasciatore del  
Re di Pollonia per il quale si apparecchia il Palazzo dello Arcipresbitera  
to di Santo Pietro  
Che il Vescovo Cafferello ,è, morto, et si dice, che il Vescovado di Fondi, che  
teneva si darà a Don Antonio Caraffa Cameriere di Sua Santità, et un Cano  
nicato, che haveva in Santo Pietro a Maestà Teodosio hora maestro di Camera  
Che detto Don Antonio sta assentato dal servire alla Camera di  
Sua Santità acciò possi studiare essendosi dotterato in Teologia  
et Nostro Signore per questa segni mostra animo di tirarlo inanzi, si sorte  
che si giudica, che li darà un cappello alla prima promozione di Cardinali  
  
---  

[793v]  
  
  
Che di Napoli scrivono, che aspettavono Don Grazia con le galere  
di hora in hora, il quale non era arrivato ancora per i  
contrarii tempi, che haveva havuto. et che quella città  
haveva creati 5 Ambasciatori per mandare incontro al Re venendo  
in Italia come si dice  
<br/><strong>Per lettere del Campo Cesareo di 22 di Ottobre 1566</strong>  
Che lo Shvendi ha mandato un Corriere a Sua Maestà Cesarea che il Transil=  
vano con Partau Bascia, et gran numero di Turchi ha  
di nuovo posto lo assedio a Toccai, et lo battono a furia  
con .9. cannoni, et che mandando Sua Maestà genti quanto  
prima, se li potrà dare aiuto, et soccorso. et si giudica  
che per le accque grosse i Turchi non otterranno lo intento loro  
Che detto Shvendi si ritrova ammalato in Cassovia gravemente  
al quale Sua Maestà ha mandato un medico, et soccorso di 1500  
cavalli, et 1200 fanti, il quale a questa hora debbe essere giunto  
Che il bisbiglio della morte del Turco segue tuttavia, et si  
pensa, che al fermo seguisse di settembre, ma che li Turchi  
sieno sforzati tenere la cosa segreta per ovviare a disordini  
che sogliono occorrere per la morte di simili principi  
Che li Venturieri Italiani partivono molto satisfatti della  
amorevolezza, et magnanimità dello Imperatore i quali di sua  
commessione se ne vanno a Neustoch, dove personalmente Sua Maestà  
li vuole licenziare con incatenarne di oro qualche dozina, se=  
condo, che si può comprendere dallo havere fatto fare buona  
somma di collane di oro.  
  
---  

[794r]  
  
  
Che si ragiona che a tempo nuova si farà espedizione di 15. o 16mila  
fanti Italiani, et oltro a molti condottieri, che di già sono  
scritti vi sarà il Conte della Mirandola  
Che martedì passato Sua Maestà si partì dal campo, et andò a Comar  
accompagnato da Duchi di Ferrara, Ghisa, Wolfango, il  
Conte di Salma, et molti Signori Venturieri per rivedere i quella  
fortezza et mettervi genti et monizioni per tema, che  
li Turchi questo inverno non ne dessino una stretta  
Che il campo tutto si sbanda, et Sua Maestà lascia solo 18mila Todoschi  
sotto il Conte di Salma per guardia del campo, et il signor  
Aurelio Fregoso con li 3mila fanti pagati dal signor Duca di Fiorenza  
<br/><strong>Per lettere di Vienna de 24. detto</strong>  
Che martedì passato il signor Cofiniler cameriere di Sua Maestà si partì di  
qua per Spagna per intendere dal Re Cattolico dove li sarà più  
commodo lo abboccarsi o in Spruch, o, in Agusta, et anco per sol  
lecitare maggiore soccorso di danari per questa guerra.  
Che passano tuttavia alla sfilata i Boemi, i Moravi, et Slesi  
che se ne vanno a casa loro per tornare poi a tempo nuovo.  
Che Domenica si aspetta qui Sua Maestà con i Duchi Ferrara, et Ghisa, i  
quali fra pochi giorni partirano per Baviera per trattare  
il maritaggio della figliola di quel Duca, con Ghisa  
Che la serenissima Regina di Pollonia vi si aspetta ancor essa domani  
et lo Arciduca Ferdinando, che andò ad incontrarla ad Olmetz  
se n'andrà a dilungo in Boemia  
  
---  

[794v]  
  
  
Che Sua Maestà dimorerà pochi giorni in Vienna, ma se n'andrà a  
Praga per condurre la Imperatrice che è gravida a portorire in quella  
Città, et forse per fare una dieta Imperiale  
Che la Regina di Pollonia rimarrà al governo di Vienna  
in luogo di Sua Maestà, et al suo ritorno se n’anderà in  
Baviera dalla sorella  
Di .Vostra Altezza Illustrissima et Eccellenza  
Affezionatissimo et Devotissimo Servitore  
Cosimo bartholi  
  
---  

[795r]  
  
  
  
---  

[795v]  
  
  
Alla Altezza dello Illustrissimo et Eccellentissimo Signor  
il Signor Principe di fiorenza et Siena  
Signor et Patron mio osservantissimo  
  
---  

