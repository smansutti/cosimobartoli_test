---
layout: letter
doctype: Letter
shelfmark: Mediceo del Principato 2976, fol. 187r-v, 188r-v, 189r-v, 195r-v
docdate: 11-09-1563
place: Venezia
sender: Bartoli Cosimo
recipient: Cosimo I de' Medici
attached_newsletter: TBD
reviewed: 1.0
---

[187r]  
  
  
Illustrissimo et Eccellentissimo Signor et Patron osservantissimo  
Aspettavamo stamattina da Giudici la sententia in favore contro alli fittuarii  
i quali vedendosela venir contro hanno fatto le vista di non esser a ordine con le  
loro scritture, di maniera che i Giudici li hanno fatto tempo sino a lunedì  
et ci hanno promesso per alhora di espedircela. ma sono questi nostri aversarii  
tanto avari et tanto di mala natura che io dubito non trovino qualche  
altro arzigogolo da mandar la cosa più in lungo che potranno. pur  
non si mancherà di diligentia, et di far dal canto nostro tutto quel che ci  
parrà necessario che quanto a me non mi ,è, piaciuto mai né manco  
mi piace haver a piatir con loro né con alcuno. ma non ci ,è, stato verso  
et ringratio dio che ,è, cosa di non molto momento. che se fussi altri  
menti per lo interesse che io intendo che havevano alcuni Gentilhomini  
segretamente nello affitto passato, dubiterei non se ne ricevesse danno et  
vergogna ad un tratto. farassi lo che si potrà et quanto a me si espedi  
rà con più presteza et con più reputatione che sarà possibile.  
Quanto alla causa di Iacopo Capponi et francesco rinuccini. scrissi per l'ultima  
quello ne credevo. et di poi ho pregato il Segretario che ha in mano .2.  
memoriali datili per tal conto che li piaccia negociarli, accioché io possa  
haver da questi Clarissimi qualche resolutione da poterne scrivere a Vostra Eccellenza  
egli promette di farlo. ma dice che i molti negozii che hanno questi Signori  
non li han dato tempo atto a poter negociare. et come per l'ultima mia  
conosco che mi ,è, dato la lunga, perché non havendo questi Signori usanza  
di negar liberamente cosa alcuna, si ingegnono per queste vie di di  
mostrar li animi loro, senza explicarli alla libera. il che feciono ancora  
al Nuntio di Sua Santità alli mesi passati, quando instantissimamente parlò  
  
---  

[187v]  
  
  
per ordine del Papa più volte sopra questo negozio della Navigatione per conto  
di Gaeta. però parendo a Vostra Eccellenza scriverne una lettera particulare a questi  
Signori giudico che farebbe più profitto che non farà la diligentia o, la im  
portunità mia. pur me ne rimetto al parer di quella.  
Essi detto per San Marco così sotto voce che doppo che Sua Maestà Cattholica harà  
tenuto Corte a Monzon, fia facil cosa che si abbochi con la Maestà  
christianissima et con la Regina Madre. ma non si sa donde nasca questa  
voce, se non che si dice essercene qualche inditio per via di Spagna.  
L'Altezza di Savoia per lettere de .5. et delli .8. stava assai bene, medi  
catasi in questo ultimo con utriaca, terra sigillata, et corno di liocorno  
non havendo i suoi medici sicurtà che non potessi esser stato veleno.  
Lo Imbasciador di Francia pare si sia lasciato intendere che Monsignor di Loreno  
per queste ultime di Francia non harà havuto troppo bone nuove, et crede non  
andrà altrimenti a Roma come haveva sparsa la voce. et si crede sia perché  
Il Re non voglia acconsentire che egli sia fatto dal Papa legato in francia  
come egli sperava, anzi teneva per certo. et si crede che questo sia per la emulatio  
ne et inimicitia de Ciattiglioni et del Principe di Condé. che habbino dato  
ad intendere alla Maestà christianissima et alla Regina Madre che se quel Signore torna  
in francia con questa degnità et grandeza, sarà causa di nuovi tumulti  
et inoltre che egli va per questa via faccendosi la strada per al Papato alla  
occasione, cosa che per quel Regno saria dannosa havendo molti Principi  
del sangue per inimici, i quali per ogni rispetto non si posson tener sicuri  
essendo lui in quel Regno grande o. potente. et si crede ancora che detto  
Imbasciadore dependendo dal Gran Cancelliere adherente et partigiano de Ciatti  
glioni harebbe caro ogni depressione di detto Monsignor di Loreno  
  
---  

[188r]  
  
  
et si va conietturando che segretamente faccino l'un contro l'altro mali offizi. atteso  
che quando Loreno fu in questa terra et poi ancora, si sparse fama che il detto Imbas  
ciatore verria rimosso da questo Negozio. et lo Imbasciador ancora quando  
con qualche rispetto ha potuto mordere Monsignor di Loreno. lo ha fatto, et ha cer  
cato con ogni diligentia alle settimane passate di intendere per via del Nuntio se Sua Santità  
lo haveva eletto a tal legatione, overo era per eleggerlo. mostrandone dispiacere.  
Circa la cosa de Confini fra Cesare et questi Clarissimi intendo che passa. in  
questo modo. i Comessarii Cesarei pareva che fussino stati daccordo con i Comessa  
rii di questi Clarissimi che Marano fussi da loro stato comperato iuridicamente. et che  
havessino mandata questa loro intentione a Sua Maestà Cesarea la quale non la ha voluta  
aprovare. anzi la ha rimessa al suo Consiglio. onde i Comessarii non si son  
partiti ancora di su luogo, et stanno sul puntiglio di chi prima si deve partire.  
et par che li Cesarei si accordavano di partirsi in uno instante medesimo  
che li Venitiani. alchè i Venitiani non hanno voluto acconsentire. come quelli  
che vogliono mantenersi in campo, et mostrar che per loro non ,è, restato di  
accomodar la cosa,.et si crede non si accomoderà altrimenti.  
Circa la differentia fra lo Eccellentissimo di ferrara et questi Clarissimi hebbono .2.  
dì sono i ferraresi questa risposta che si contentavono che la differentia che era  
fra loro et ferrara fussi vista da Giudici o, Arbitri chiamati da ambe  
due le parti. ma che per conto della Causa de Conti de contrarii questi Clarissimi inten  
devano che la si havessi a giudicare et terminare di qua, come che già  
detti Contrarii essendo stati citati, et havendo risposto et comparsi in  
qualche atto, habbino accettati i ministri Venitiani come per lor giudici  
competenti. che ,è, quanto si intende per hora di tal causa.  
Messer Iacopo baduero ha aspettato più dì sono. et aspetta ancora che Vostra Eccellenza li facci  
  
---  

[188v]  
  
  
quel favore che ella li ha promesso apresso a Sua Santità in farle raccomandar  
di iustitia la sua Causa beneficiale apresso al Nuntio. et mi ha pregato  
che io lo ricordi con reverentia a Vostra Eccellenza del che non mi pare poter mancare  
mostrandosi egli afezionatissimo di quella.  
Io ne ho già parlato al detto Signor Nuntio ma non in nome di Vostra Eccellenza  
ma come da me, non havendo io da quella tal ordine. e seben vegho  
il Nuntio tutto da bene et volto a non mancarli di iusta et ragione  
vole espeditione. non per questo vegho che messer Iacopo si satisfaccia. anzi  
non procede in la causa aspettando il favore di Vostra Eccellenza per via di Roma  
Di ferrara ho aviso che il Signor Giudo bentivogli doveva partire alli .8.  
per Spagna. ma del Conte Hyppolito Turco per la Corte Cesarea non si parla  
va. par che del parentado di quello eccellentissimo la cosa si vadi raffreddando.  
Eravi stato il Cardinale d'Augusta duoi giorni ben visto et accarezato  
et si diceva partiva per Mantova. Qui si è, detto che viene a starsi  
a Conigliano luogo piacevole per questa invernata ,o, tanto almen che i figlioli  
del Serenissimo Re de Romani habbino a passar in Spagna. dove egli  
viverà con poca spesa, et sicuro di non haver haver ceremonie se non  
quelle che vorrà.  
Ne mi occorrendo altro per questa farò fine baciando le mani a Vostra Eccellenza  
et pregando Dio per la felicità di quella rimettendomi nel resto alli sumarii  
che saran con questo. et reverentemente raccomandandoli il bisogno mio  
Di Venetia alli xi di Settembre MDLXiii  
Di Vostra Eccellenza Illustrissima  
Affezionatissimo Servitore  
Cosimo bartoli  
  
---  

[189r]  
  
  
post scritta è, comparso il Signor Pier Gentil Varano pregandoni che io scriva  
a Vostra Eccellenza in suo favore di una lettera che desidera da quella, per al presidente  
di Romagna. come quella vedrà per un suo memoriale datomi. al quale  
non possendo mancare ho promesso di scriverlene, et di pregarla quanto  
più posso. et se Vostra Eccellenza si risolverà di farli questo favore, et mandarmi la lettera  
le ne darò, et aggiugnerò quelle parole che saprò più efficaci perché habbia  
a tenerne più obbligo con quella. che invero mostra grandissimo desiderio che  
se le porga occasione di poter et servire et honorar Vostra Eccellenza  
  
---  

[189v]  
  
  
  
---  

[195r]  
  
  
  
---  

[195v]  
  
  
Allo Illustrissimo et Eccellentissimo Signor il Signor Duca di  
[...]ze et Siena Signor et Patron mio  
osservantissimo  
  
---  

