---
layout: other
doctype: Other
shelfmark: Mediceo del Principato 2976, fol. 334r-v, 335r-v
title: 1565. Ex exercitu Caesareo apud Kischar, de primo Octobris
attached_to: TBD
reviewed: 1.0
---

[334r]  
  
  
1565.  
Ex exercitu Caesareo a Kischar, de primo Octobris.  
Aliquot diebus nihil scripsi, propterea quod nihil relatu magnopere acciderit dignum: Siquidem  
de pacis negotio semper actum fuerit.  
Heri autem accidit, et nostri, sicuti prioribus etiam diebus non ita procul ab exercitu Turcico  
pabulatum irent, putantes se, quemadmodum antea, securos fore. Nam ex quo pax publicata  
fuit, et inimici flumen traiecerunt, in eodem pago simul pabulum sumpserunt.  
Turcae autem, singularem fortasse technam praemeditati, ex improviso nostros, dum congerendis  
oneribus operam darent, aggressi sunt, aurigarumque et famulantium puerorum circiter .40. tru꞊  
cidaverunt, multos insuper captivos una cum non contenmenda equorum simul et curvuum  
copia abduxerunt.  
Hoc facto nos eos per nostros statim persequi curavimus. Illos ergo Dominus Rueber cum suo Vexillo  
et parte Hussarorum assecutus est, eosque usque ad pontem Turcarumque castra fugavit, multosque tor꞊  
mentorum ictibus interemit, et flumen ipsum atque pontem transire coegit, Quem quidem Pontem,  
etiamsi adversarii tormenta sua et Ianizeros usque ad Traiectum adduxerint nomihilque damni  
nostris intulerint, tamen Violenti manu retinere coacti fuimus. Nisi enim Pontem retinuissemus,  
procul dubio caesi fuissemus ab hoste, cum reliqui Equites et Hussari, qui nos secuti sunt, tardius  
advenerint, nobisque magno milliari per ingentem campum retrocedendum fuit.  
Duo Equestres Capitanei cum .4. Nobilibus, et .4. seu .5. servis extrema passi sunt.  
Capitanei illi fuerunt, Ioannes Rechpockh ex Saxonicis, et Abraham Tschammer ex silesitanis equitibus.  
  
---  

[334v]  
  
  
Aliaquin .15. Vulnerati seu laesi fuerunt, et .45. equi, eorumque duo sub Ruebero tormentis percussi  
perierunt.  
Quam primum ponte relicto discessimus, tria Turcarum Vexilla nos secuta sunt, pontem autem trans:  
gressi constiterunt: insi quod .200. vel .300. Lateribus nostrorum adhaerentes, usquem ad milliare  
penem conflictando nos comitati fuerint, sed praeter rem. Solus Rosellus Lancea a tergo satis  
graviter Vulneratus est. Nos antem Turcas duos in discessu hoc occidimus, pluresque sauciavi:  
mus.  
Ipse Bascha promittit discessum, quen tamen non promovet. Scripsit ad Dominum Generalem nihil  
fuisse factum cum consensu suo, se captivos, currus, et equos remissurum Ultra flumen Sa:  
mosch, pontesque duos quos fecit diruturum, ita ut nullus Turcarum amplius transire ad nos possit.  
Hodieque nonnulli nostrorum ex exercitu Turcico redierunt.  
De Kijwar nihil certi adhuc constat, nisi quod magna tormenta inde abstulerint, unde Conijci:  
tur et ipsos non mansuros.  
Ipse Weida cum suis nunc divisus est, personaliter in Transijlvania agit, profecturus (ut Vulgo  
fertur) Constantinopolim ad Turcicum Imperatorem: quale incendium ibi excitaturus sit, futura  
aestas indicabit. Ego de pace nihil dextre sentio.  
Bannijam seu civitatem novam Ungaricam nunc dereliquisse dicuntur.  
  
---  

[335r]  
  
  
Hodie ablegati sunt aliquot equites, quos comitabuntur pedites ex Zattmar, ad experiendam  
rei Veritatem, et tentandum, num civitatem recipere possent: quod quidem difficile non erit, si  
hostes discessisse certum est.  
Bascha scribit, se posthac ipsius Weidae et arcium Causa nihil amplius facturum: modo nos disce=  
damus, se etiam non ulterius commoraturum.  
Hactenus autem non latum digitum discessimus, neque animus est facere.  
Pluvice apud nos ingruunt, quae cum reliquis aquis ipsos repellent, alioquim enim si diutius  
perseverarent prae inundantia aquarum pergere nusque possent.  
  
---  

[335v]  
  
  
.1565.  
Ex exercitu Ungarico apud kischar  
prima Octobris.  
  
---  

