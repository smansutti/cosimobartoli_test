---
layout: letter
doctype: Letter
shelfmark: Mediceo del Principato 2976, fol. 342r-v, 355r-v
docdate: 03-11-1565
place: Venezia
sender: Bartoli Cosimo
recipient: Cosimo I de' Medici
attached_newsletter: TBD
reviewed: True
---

[342r]


Illustrissimo et Eccellentissimo Signor et Patron mio osservantissimo
Con piacere ho ricevuto la di Vostra Eccellenza Illustrissima de xxvii : et veduto quanto ella desidera
che io continovi di mandarle tutto lo che di qua si intende. rendasi certissima
che io non sia per mancare: et tanto più lo potrò fare da qui avanti. perché pure
mi sento alquanto più gagliardo che non ho fatto parechi mesi sono, Dio lodato.
Quanto a nuove da queste bande ci ,è, pochissimo altro che quel che Vostra Eccellenza vedrà ne somma
rii. Come le scrissi altra volta questi Signori han richiamato il Generale da Mare.
et d'hora in hora si aspetta che torni a disarmare. Pare che ci sia nuove
per lettere de 4 del passato dal Zante, che essendo stato quivi il Bascia con la armata Turchesca
haveva fatto diligentia di ritrovare un figliolo di messer Marino da ca pesero Gentilhomo
di questa Terra che si diceva che era scappato via con 500 stiavi christiani et 4 Galee
et che havendone cerco per tutte le case di quel luogo, et non lo havendo ritrovato. haveva
menato via x de principali di Alzante: Ma questa nuova si dice così sotto voce
et molti non la credono, et molti la credono talchè non so che me ne dire.
Di qui è. stato bandito Como per sospetto di peste.
E mi è venuto a Trovare lo homo con chi già hebbi pratica per conto delli stiavi
di Triesti delli scochi, come si può ricordare Vostra Eccellenza et mi ha detto che lo agente
di quel Signore non si cura più di tenere in mano li 2mila scudi come domandava prima,
et che harà caro di havere a far cn Vostra Eccellenza et che ha finita la sua condotta con i Genovesi
et che fra un mese o, dua harà in essere da 20 stiavi per servirne Vostra Eccellenza et
consegnarlene a fiume, et in su la consegna havere i suoi danari: et che da fiume
in qua venghino a risico di Vostra Eccellenza però quella potrà dirne lo animo suo, acciò
li possa rispondere. Non fu vero che li 3. prigioni per conto del Cavaliere Rucellai
fussino liberati. come anco non è, vero che il Cavalier si sia accertato di Cosa alcuna.
perché sebene ei sono esaminati et tormentati gagliardamente, non però si cava da loro
cosa alcuna se non che son venuti in compagnia di colui. il qual non si truova né qui né altro
ve, per diligentia che ne faccia il Cavaliere. Il quale non mi niega di havere sborsato
o, 2 ,o, 300 scudi. donandoli a chi li ha dato lo aviso. et
per molti si crede che sia una truffa stata per far trarre il Cavaliere
il quale seben mostra di havere speranza di ritrovare o qui o fuori la cosa
molti nondimeno non lo credono. Dalla Corte Cesarea non

---

[342v]


ci sono lettere: né ancora dello Ambasciator Cesareo dello arrivo del Illustrissimo
Signor Principe. il quale era stato intrattenuto più che non pensavano dal Duca di
Baviera. et io ancora non ho lettere da messer Iulio, né questa né l’altra settimana
che sarà facil cosa che sia ito a ricontrarlo, et perciò non scriva. saranno
ben con questa più mane di lettere venute da Spruch. una parte delle quali
vennono domenica passata, et un altra parte mercoledì, et l altre ho havute
stamani: ma quasi tutte vanno a messer Ceseri della mica guardaroba di
Vostra Eccellenza solo ce ne vegho una per Vostra Eccellenza del Ricasolo, né mi occorrendo
altro per questa bacio le mano di Vostra Eccellenza pregando Dio per la felicità,
di quella. di Venetia alli 3 di Novembre 1565
Di Vostra Eccellenza Illustrissima
Afezionatissimo Servitore
Cosimo bartoli

---

[355r]



---

[355v]


Allo Illustrissimo et Eccellentissimo Signor il Signor Duca di
Firenze et Siena Signor et Patron mio
osservantissimo

---

