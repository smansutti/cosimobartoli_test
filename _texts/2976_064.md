---
layout: letter
doctype: Letter
shelfmark: Mediceo del Principato 2976, fol. 154r-v, 155r-v, 156r-v, 153r-v
docdate: 26-06-1563
place: Venezia
sender: Bartoli Cosimo
recipient: [Cosimo I de' Medici]
attached_newsletter: TBD
reviewed: 1.0
---

[154r]  
  
  
Illustrissimo et Eccellentissimo Signor et Padron mio osservantissimo  
Ho ricevuto la di Vostra Eccellenza de xv: et la de xix. la quale subito che io hebbi con  
quella che andava a Sua Serenità andai a Palazo per parlare in Camera al Principe  
ma trovandosi in consiglio grande de x dove stette sino a notte non hebbi commo  
dità di poterli parlare. Giovedì mattina poi a levata di Sole parlai con sua  
Serenità, et la pregai che volessi abbracciar la causa del Diamante di Vostra Signoria venduto  
da Domenico baldini a messer Marcantonio buonrizo. contro il debito et contra l'honesto.  
soggiugnendo quelle parole più efficaci et più pronte che io seppi. Sua Serenità  
mi promesse di farlo et mi confortò a star di buona voglia che non si mancherebbe  
a Vostra Eccellenza di Iustitia, et mostrò dispiacerle il caso, et mi comesse che ad hora di  
Collegio io entrassi dentro et presentassi la lettera di Vostra Eccellenza et exponessi quanto mi  
occorreva. il che io feci alhora competente. et chiesi che mi facessino resti  
tuire detto Diamante offerendo di restituire il prezo et la senseria et se  
spesa alcuna vi si fussi fatta atorno, sopra il che fu fatta in mia presentia  
assai disputa, et havevamo alcuni de Senatori in favore et alcuni contro.  
feci leggere la lettera cħ Vostra Eccellenza scriveva a Sua Serenità et poi quella che scriveva  
a me. et fu risoluto che si mandassi a chiamare detto messer Marcantonio buonrizo. per  
hier mattina che lo volevano udire. al che io risposi che da lui non intenderiano  
altro se non che haveva compro il diamante per mezo del Caravio et pagati  
li suoi dinari. et che poteva dir di volerlo per sé. et fare instantia di non lo  
rendere. non mancai di replicare a questo che non era conveniente se Vostra Eccellenza  
haveva dato a Domenico il suo diamante perché le lo legassi, che detto Domenico  
lo havessi venduto, et che questo poteva accadere a Sua Serenità et a ciascuno  
de Senatori a tutte le hore che dessino a legare gioie, o loro Diamanti  
Sua Serenità alhora mi rispose che io non dubitassi che non mi si mancherebbe  
di iustitia, ma che le cose della città erano ordinate di maniera che erano  
  
---  

[154v]  
  
  
un poco lunghette, ma non per questo si mancheria di iustitia. Conobbi io alhora  
che da qualcuno non era prestato troppo orechio alla mia dimanda come forse  
sospettosi che Vostra Eccellenza non volessi in questa causa far favore a qualche particulare  
di chi fussi detto Diamante, et me ne partì non punto satisfatto. et me ne  
andai a visitar Monsignor di Trevisi che era venuto qui la sera dinanzi per  
trovarsi malata una suo cognata assai grave. et visitandolo lo pregai  
mi facessi fare in questa causa ogni favore da messer Marcanton suo fratello  
apresso a questi Senatori, per esser persona di Credito apresso di molti.  
il cħ Messer Marcantonio ha fatto gratiosissimamente. Hier mattimo poi  
per esser una apparizione di San Marco Sua Serenità et tutti i senatori stettero  
a messa Solenne et a Processione. talché io conobbi che non si era per far  
niente consumandosi quel tempo in simili esseccutioni. che si suol consumare  
nel dar le audientie et espedir le cave. Talhé io mi risolvei di andar  
mene a parlar da me al detto messer Marcantonio con messer Giovambattista borghini  
et così andai in Ruga de Gioiellieri et in bottega del Caravio chia  
mammo detto messer Marcantonio et gli contai il caso, lessili le lettere di Vostra Eccellenza et  
una di Bernardo baldini. et lo pregai quanto più instantemente potevo che fussi  
contento restituirmi il Diamnte offerendoli il prezo che lo haveva compero et  
se spese alcune ci erano occorse. dove prometto a Vostra Eccellenza che la lingua  
mi valse. finalmente. messer Marcanton si contentò di rendermi il Diamante molto  
Cortesissimamente, et invero fece quello che molti non credevano perchè se ben  
è, tenuto homo da bene, et gentile ,è, anco tenuto avido del guadagno.  
Et questo ne faceva star in gran pensiero perchè ogni homo che sentiva il  
caso lo faceva molto dubbioso, et a me pesava sino alla anima di haver  
  
---  

[155r]  
  
  
a cercar di rihaverlo per mezo di magistrati o, di piati, sì per esser cosa lunga il venire  
alla fine delle resolutioni. atteso a questi brogli che si usano in questa citta, et non si piatire  
senza grosissima spesa, sì ancora mi doleva lo haver ad esser quasi che strasci  
cato in questa causa il nome di Vostra Eccellenza parendomi indegnità della grandeza sua.  
aiutommi in questo caso molto messer Giovambattista borghini et molto ancora il Caravio  
a quali io ne resto in grandissimo obligo. detto messer Marcantonio mi pregò che io  
scrivessi a Vostra Eccellenza quanto liberalmente elli si era contentato di restituirlo, et che  
le ne haria ancora bisognando fatto un presente senza rihavere il prezo. et inoltre  
mi pregò le facessi fede che in tutto lo che potrà mai li sarà sempre servitore.  
et li duole non haver havuto mai gratia di poter vendere alcuna delle sue gioie  
a Vostra Eccellenza al che io li risposi che forse da questo principio nascerà qualche occasione  
che Vostra Eccellenza si servirà di lui, et lo ristorerà della cortesia usatali in renderlene.  
imposemi oltra di questo che io le dicessi che lo haveva fatto ripulire et disoscu  
rare, et che in questo aiudizio di tutti i Gioiellieri lo haveva migliorato 1000 scudi  
et che al certo credeva guadagnarveli sopra nel rivenderlo. eravi alla presen  
tia il Crivello gioielliere famoso, et ci disse che il medesimo pezo l'haveva  
venduto l'anno 31 o, ver 32. al Duca francesco sforzo di milano 3500 ▽i  
ma, è, ben vero che alhora non ci erano Diamanti di quella grandeza che  
ci sono hoggi. Messer Giovambattista borghini li ha pagati li danari per Vostra Eccellenza  
subito et mi ha detto che ogni volta che occorrerà per servitio di quella non  
mancherà mai di servire et sborsar tutto lo che accadrà. et io li ho promesso  
che Vostra Eccellenza le ne farà costì rimborsar subito. Io ho di molti oblighi con il  
detto messer Giovambattista ma questo dell haver rihavuto il diamante con lo aviso  
et delle parole et de danari suoi in servitio di Vostra Eccellenza mi lega seco di più stretta  
obligatione. et di quello si ,è, sborsato ne mando nota con questa appartatamente  
  
---  

[155v]  
  
  
Sarà ancora con questa una lettera del detto Marcantonio buonrizo per Vostra Eccellenza alla quale  
io desidererei che Vostra Eccellenza si degnasse far rispondere gratissimamente. perché invero  
si ,è, portato come ho detto cortesissimamente, et desidererei che Vostra Eccellenza li facessi  
intendere il buono officio che in questo caso io ho fatto per lui nello scriverle.  
acciò che egli conosca che io non li ho detto cosa di Vostra Eccellenza in mostrarli che  
ella terrà conto di questa cortesia, che non le habbia a riuscire. messer Gio  
vambatista borghini ha tratto al signor Depositario messer Agnolo Biffoli ducati  
918 di moneta che ha sborsati amorevolissimamente per tal conto, et di più  
vi sono grossi undici di questa moneta per la senseseria del Cambio, de quali prego  
Vostra Eccellenza che li piaccia dare ordine a detto Depositario che li paghi costì. a  
Marsilio delli Albizi secondo la lettera del Cambio.  
Quanto alle altre Gioie et danari ancorché io habbia chiesto gratia a questi  
Signori che sieno contenti volerle far consegnare al nostro Consolo. non ho nondi  
meno potuto ottenerlo, et per quanto io ci conosco vogliono che il giudicio et  
la restitutione di esse a chi elle appartengono si faccia di qua. però come  
altre volte ho scritto bisognerà che di costa ò, venga uno aposta con man  
dato et procura sufficiente, overo che venga una proccura speciale in qual  
chuno che sia qua, fatto dalli heredi, ò, altri attenenti. et autenticata dal  
Magistrato de Consiglieri. di Vostra Eccellenza ,o, da altro Magistrato secondo lo ordi  
ne che in simili procure si suol fare. questa settimana non se ne ,è, fatto cosa  
alcuna seben già due volte et giovedì et stamani ne ho parlato in  
collegio. et la causa, è, perché il Proveditor delle Gamberare. che doveva  
tornare qui hieri per spedirsene, et haverne la sua ricevuta da chi le  
harà a tenere in diposito. non ,è, possuto venire. ma mi ha scritto una lettera  
  
---  

[156r]  
  
  
Che ci sarà lunedì o, martedì senza fallo, et per quanto intesi stamani in Collegio  
saremo di questo caso rimessi a Cavi de x: però di nuovo replico che di costì si  
mandi o, huomo aposta o, procura soffitiente da poter ricever dette robe.  
che altrimenti ci vegho poco ordine.  
Quanto a Nuove ci sono lettere di Levante de 29 del passato per le quali questi Signori  
hanno attualmente ricevute le navi et i danari sutili ritenuti per causa de grani.  
il che sebene si era detto più volte, non era nondimeno però ancor seguito  
Monsignor di Treviso venne qui et ci badò solo .2. giorni et tornò a Trento pre  
gandomi baciassi le mani a Vostra Eccellenza in suo nome, et dimandandoli se haveva  
voglia di tornar da Vostra Eccellenza mi rispose che Non credeva mai veder quella hora.  
ma che non la poteva fare se già Vostra Eccellenza. non fusse ella quella che si operasse  
in farlo tornare. ma mi pregò bene che io non ne scrivessi di ciò à Vostra Eccellenza  
Messer Iacopo Baduero mi ha dimandato più volte se io sapevo cosa alcuna che  
Vostra Eccellenza havessi fatta in benefitio suo per via di Roma, in raccomandare certa  
sua cura benefitiale al Nuntio qui di Sua Santità offitio alcuno. come per una sua  
lettera più settimane sono scritta a Vostra Eccellenza haveva suplicatole. et li sarebbe caro  
saperne qualche cosa.  
Io Illustrissimo Signor mio son pregato da Carlo Portinari Genero di Pier mio  
fratello che io vogli pregare Vostra Eccellenza di due gratie, l'una ,è, che ella si degni  
di farlo sedere una volta di Collegio acciò che egli rinfreschi in casa sua  
le dignità de suoi Antecessori. et l'altra ,è, che volendo Dionigi  
Portinari suo congiunto eleggere detto Carlo et francesco suo fratello nello  
Patronato di Santa Maria Nuova, come che in la Casa de Portinari  
non siano altri che lor tre. desidera detto Carlo che Vostra Eccellenza lo compiaccia  
di detta gratia, non havendo per questo a cavare di Sua Maestà Nuova utilità alcuna  
  
---  

[156v]  
  
  
salvo che di poter trovarsi quando accadessi far nuovi spedalinghi a servire  
Vostra Eccellenza nel dar la sua parola et quella del fratello, come si obligano a far  
sempre come buon servidori della Eccellenza Vostra le quali dimande io non  
posso dinegare a detto Carlo. però ne prego Vostra Eccellenza et le ne terrò obligo  
perpetuo apresso alli altri che ho con quella. ma tutto con quel rispetto che io  
debbo havere con la Eccellenza Vostra  
Quanto al Caso mio veggo che per la sua de 19 dice che andrà pensando di Consolar  
mi, del che la prego quanto più posso et le ne terrò obligo apresso alli altri in mor  
tale: perché invero sono opressato dalla importunità dello anno che ho havuto  
adosso tanto forte. però me le raccomando Non son ito a bagni parendomi necessario  
non lasciare impendente questo negotio delle Gioie, che desidero prima di finirlo.  
Il Bellotto si truova alla Badia, a dar ordine alle cose di là. donde .è.  
tornato Martin Colchi, per condur là certe sue robe, et andar a solleci  
tare di riscuoter i fitti, dove andrà fra .2. giorni, et il bellotto poi  
verrà qui per finirla con questi fituarii et stralciarla quanto meglio et  
quanto prima si potrà, et perché non ha havuto tempo da rispondere a Vostra Eccellenza  
mi ha pregato che io lo scusi apresso di quella che sopperirà di questa settimana che viene  
Né mi occorrendo altro rimettendomi nel resto alli summarii che saranno  
con questa le fo intendere che ho consegnato a Domenico Montebuoni il Diamante,  
in uno scatolino rinvolto in banbagia et taffettà Turchino. et sigillato con mio  
sigillo et commessoli lo dia in propria mano a Vostra Eccellenza per scarico mio.  
saranno ancora con questa le lettere della Corte Cesarea et senza più dirle  
pregando dio per la sua felicità le bacio le mani: Di Venetia alli 26.  
di Giugno 1563  
Di Vostra Eccellenza Illustrissima  
Affezionatissimo Servitore  
Cosimo bartoli  
  
---  

[153r]  
  
  
  
---  

[153v]  
  
  
  
---  

