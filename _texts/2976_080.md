---
layout: letter
doctype: Letter
shelfmark: Mediceo del Principato 2976, fol. 197r-v, 198r-v, 222r-v, 223r-v
docdate: 18-mm-yyyy
place: Venezia
sender: Bartoli Cosimo
recipient: Cosimo I de' Medici
attached_newsletter: TBD
reviewed: 1.0
---

[197r]  
  
  
Illustrissimo et Eccellentissimo Signor et Patron mio osservantissimo  
Ricevei la de xiidi Vostra Eccellenza et quanto all'Hermisino vo pur credere che per tutta  
questa settimana o Al più lungo per tutta l'altra, si habbia a finirla seco se non per amore  
almanco per il giudicio che ne nascerà. che per quanto intendo si vede venir la  
sententia contro, et comincia ad adolcirsi non per amore, ma per forza. come  
Vostra Eccellenza harà inteso dal Bellotti che continovamente è, stato dietro alla causa.  
et per quanto starà a lui et a me non si mancherà di diligentia alcuna.  
Sonsi rimessi 500 scudi al Depositario, et di essi et delle altre cose so che  
il detto bellotti ne ha scritto a Vostra Eccellenza però me ne rimetto alla sua lettera.  
Della Causa di Iacopo Capponi et francesco rinuccini ci vegho poco ordine  
come per l ultima scrissi a Vostra Eccellenza et essendo qua comparsa una lettera dello  
Illustrissimo Bonromeo al Nuntio in raccomandation di detta causa. per inter  
cessione di Vostra Eccellenza ottenuta da detti Marcanti parlandone io con esso Nuntio  
et faccendolene instantia, non li è, parso di parlarne in Collegio. ma  
ha voluto scriverne a detto Monsignor Illustrissimo Bonromeo aspettando la risposta  
perché havendo alle settimane passate parlato più et più volte a questi Signori in  
Nome di Sua Santità raccomandando la causa comune et publica del non  
voler acconsentire che questi Signori fuor del costume solito faccin pagare  
nuovi dazii alle Navi di mercantie che passano per questo golfo per andar  
a scaricar ad Ancona o a Civita vechia ,o, altri luoghi della Chiesa  
et non havendo potuto cavar risposta né resolutione secondo la mente  
di Sua Santità pare al detto Nuntio che se egli parlassi al presente in raccoman  
datione di questa causa particulare. si facessi doppio errore. prima  
perché la causa comune lasciata quasi per stracheza, resterebbe, annihilata et  
  
---  

[197v]  
  
  
per derelitta. però li pare di aspettare la risposta et far poi in questo caso quella  
ultima forza che si può et che egli giudica che sia bene farla in compagnia  
dello Imbasciador Cesareo che essendo nel frioli ci si aspetta fra otto giorni.  
per il che io non son poi ritornato in Collegio sì per essermi quasi che sbigottito  
di questo negotio, sì ancora perché stavo aspettando se a Vostra Eccellenza pareva di scri  
verne ella a questi Signori, accioché aggiunta alle parole mie la lettera di Vostra Eccellenza  
come per l ultime le dissi, havessi più forza, a poter aiutar questa causa; cħ in  
vero conosco che ha bisogno di aiuto non piccolo. perché io mi persuado  
che questi Signori con dar la lunga et non risolvere in questo affare né il  
Nuntio né me. voglino non negando, assolutamente, che noi intendiamo, che  
e vogliono introdur questo datio et che e si paghi. et Se Sua Santità non se ne  
risente gagliardissimamente, si tien per certo che il disegno loro si metterà  
ad effetto, et io per uno credo che bisognerà del buono a rimuoverli da  
questa deliberazione. Hier l altro ci furon nuove che presso a Lipari  
erano state prese due Navi una Genovese, et l'altra Venitiana detta la  
Nave Fabiana che si era difesa più di .5. hore. et che i Corsari che le  
hanno prese sono con 32 vele a Lipari, l una di queste Navi si dice era  
uscita di Melazo et l'altra di Messina. il che ha dato qui non picolo dis  
piacere all universale, et danno a Particulari, perché la fabiana era  
ricca di mercantie di fiandra. né sanno questi Signori chi sia questo Corsale  
ancorché molti cicalino di Dragut, non lo hanno però per cosa certa.  
Hier sera a due hore di notte, essendo andato il Nuntio per esaminare  
la Putta de Pisani. nella causa di impotentia del Marito. in un monasterio  
  
---  

[198r]  
  
  
del Corpus domini ove ella si trovava, et apresso essendovi concorsi tutti i parenti  
et Vescivi di Padova, et il Marito, et per dirla in breve gran quantità della Nobiltà.  
essendosi la mattina avanti desinare stati a contese et dispute grandissime, che  
pareva fussino atte a poter facilmente dividere questa città. et farla di  
due sette per li gran parentadi che hanno l una parte et l altra. finalmente  
per la destrezza del nuntio essendo stato dalle 20 hore fino alle .2.  
di notte a trattare et maneggiar qualche forma di accordo. piacque a dio  
di darli tanta grazia che accomodassi le cose di maniera che avanti si partissero  
i parenti di quel luogo. si accomodò talmente la cosa, che lo sposo, se ne  
menò la sposa a casa, con buona grazia dell Vescovo di Padova et di  
tutti, il che ,è, stata tanto più cosa grata allo universale di buona mente.  
quanto è, accaduto ancora molto fuor di speranza. et quasi in quel  
tempo che la causa era più incrudelita et da non vi poter sperare  
quasi niente. il che ha invero dato non piccola reputatione al Nuntio  
et contento ancora grandissimo  
Messer Iacopo Baduero prega Vostra Eccellenza che le piaccia farli far quel favore nella  
suo Causa beneficiale che ella le ha promesso da Sua Beatitudine et lo aspetta  
con desiderio raccomandando la causa solo di iustitia, che altrimenti  
non ne ricercherebbe Vostra Eccellenza et mi ha pregato pur stamani che io sia contento  
ricordarlo a quella. per il che non mi è, parso poterli mancare.  
Quanto alla necessità mia. mi son tante volte raccomandato a Vostra Eccellenza Illustrissima  
con le mie lettere, che io dubito non le esser paruto troppo importuno.  
ma come sa Vostra Eccellenza la necessità non ha legge. et io che son povero di  
roba et ricco di amore et di fede ho bisogno, che per sua benignità si volti  
con la liberalità sua a soccorrermi che invero se le spese necessarie  
di questo anno passato non fussino state troppo grandi, non harei havuto a racco  
mandarmi .a Vostra Eccellenza la qual prego quanto più strettamente so et posso  
  
---  

[198v]  
  
  
che li piaccia di aiutarmi. io so che Monsignor di Pistoia lo ha ricordato a Vostra Eccellenza  
secondo mi scrive. et so ancora che quella ha buon animo di volermi conso  
lare per quanto ho visto per più sue. ma il bisogno et la necessità mia  
sarebbe che Vostra Eccellenza mettessi ad effetto questa sua buona intentione. con dar  
comessioni al Depositario che mi sollevassi da questo travaglio in che io mi  
ritruovo, del che la prego quanto più so et posso, raccomandandomele  
devotissimamente, che se non mi aiuta lei, mi trovo a mal termine.  
Ne mi occorrendo altro bacio le mano di Vostra Eccellenza rimettendomi alli  
summarii che saranno con questa: insieme con duoi dispacci dello Albizi  
il quale ancora mi manda una post scritta et mi comette la mandi con  
le mie a Vostra Eccellenza alla quale Dio conceda quelle felicità che più desidera  
Di Venetia alli xviii  
Di Vostra Eccellenza Illustrissima  
Affezionatissimo Servitore  
Cosimo bartoli  
  
---  

[222r]  
  
  
  
---  

[222v]  
  
  
  
---  

[223r]  
  
  
  
---  

[223v]  
  
  
Allo Illustrissimo et Eccellentissimo Signor il Signor Duca di Firenze  
Siena Signor et Patron mio osservantissimo  
  
---  

