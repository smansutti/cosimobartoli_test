---
layout: letter
doctype: Letter
shelfmark: Mediceo del Principato 2976, fol. 87r-v, 88r-v, 91r-v, 92r-v
docdate: 05-01-1564
place: Venezia
sender: Bartoli Cosimo
recipient: Cosimo I de' Medici
attached_newsletter: TBD
reviewed: 1.0
---

[087r]  
  
  
Illustrissimo et Eccellentissimo Signor et Patron mio osservantissimo  
Hebbi la di Vostra Eccellenza de xxiii del passato, et con essa le lettera per lo Albizo che si mandaron  
a buon ricapito. Quanto al Paleologo io sono ito già .5. o, 6. volte a  
San Giorgio de Greci per ritrovare quel Greco che mi haveva parlato di lui, et  
non ve lo ho mai potuto trovare. che per essere dipintore di questi che metton di oro  
va lavorando qua et là dove li occorre. et non mi havendo voluto dire il suo  
nome, non lo raccapezavo, pur vi son poi tornato tante volte, che ritrovai che  
haveva nome Niccolò et li ho parlato. et per cavar da lui tutto lo che potevo  
finsi di haver lettere di costà, che il detto Don Dionisio si era morto di febbre  
et di Catarro, et haveva lasciati certi pochi scudi, che si erano depositati in certo  
luogo, per darli a parenti se mai se ne ritrovavano. per il che egli mi si aperse et  
disse che è, vero che detto Don Dionisio ,è, da Corfù. et chiamasi Don Antonio  
homo di bassa conditione senza lettere et senza non che altro sapere scrivere. et  
dimandando io detto Niccolò qual causa lo haveva mosso a darmene nota,  
disse lo sdegno, perché essendo stato al suo servitio. quando venne la prima volta costì. et  
poi andò a Roma. et poi ritornò et passò in Portogallo, et ritornò costì  
seco a Pisa, non solo non lo volse pagare del suo servito, né mandarnelo con  
buone parole, ma salvaticamente et stranamente lo caccio via, senza pur darli  
un soldo, del che detto Niccolò ne prese tanto sdegno che desiderava di vendicarsene  
per qualunque via, et non che altro di ammazarlo. Parlai ancora da per me ad un  
maestro Marco dipintor Greco in casa del quale si torna detto Niccolo et per quanto posso  
ritrarre non vegho se non che Detto Don Dionisio sia un Traforello. perché di  
Casa Paleologa non si sa che ci sia nessuno. et se pur ci è, alcuno credono  
che un Capitan Dimitrio Capitano di Cavalli di questi Clarissimi che sta a Zante sia  
lui uno, ma non è, ancor ben chiaro. Parlai di poi ad un Zoppo greco  
il qual subito mi disse che sarà qualche Mariuolo. et mi disse che detto Don Dionisio  
si chiamava Don Antonio da Corfù, et che molti tristi vanno per il mondo, et che  
  
---  

[087v]  
  
  
de Paleologhi non ce ne è, nessuno. Niccolò mi disse che gia trovandosi in  
Genova detto Don Dionisio si ritrovò insieme con il Capitano Dimitrio detto, et mos  
trandoli il Capitano certa patente che haveva del Duca di Mantova. pare che  
detto Don Dionisio per mezo suo, o che havessi copia di detta patente. o altrimenti  
vera o finta che ella si fusse, ne haveva ancor esso ottenuta una come perso  
naggio di Casa Paleologa, simile, dal detto Duca di Mantova. da poter  
andar, stare, et tornare, per quello stato liberamente et che li fusse fatto Careze  
per il che io ho ordinato con Monsignor di Fano che scriva a Mantova per ritrovare  
il vero di detta Patente. Intesi ancora che detto Don Dionisio era stato più  
anni per cherico di Sagrestia qui in San Giovanni di Rialto. et andai a parlare con  
il Piovano di detta Chiesa che è, persona grave Vechia, et da bene. et mi  
si aperse dicendo che lo haveva tenuto più anni per suo sagrestano, cioè, per  
cherico di sagrestia al modo nostro, et che egli non ,è, altrimenti in sacris. né  
ha lettere, né costumi o qualità da saper dir messa. ma che stava con una  
gentil donna già et spendeva per casa per lei. et partitosi da lei, venne a star seco  
a servitii della chiesa. et che sa che egli venne da Corfù più anni sono  
et si chiamava Antonio et di più che non sono molti anni. o mesi che venne  
qui vestito da Romito o, da Monaco, et disse voler comprar Belzui per la Signora  
Duchessa beata memoria et dicendoli io che si era mutato il nome, et si faceva chia  
mar Don Dionisio Paleologo, et diceva di esser vescovo detto Piovano  
se ne rise. et mi domandò se haveva fatta qualche Trufferia a Vostra Eccellenza et di  
cendoli io di no, altro che di mutarsi il nome, mi disse che sempre si era  
inmaginato che egli saria impiccato. questo è, quanto io ne ho ritratto sino  
ad hora. se altro ne potrò investigare, ne darò aviso a Vostra Eccellenza  
Questa notte passata ci son lettere per lo ordinario et per uno strasordinario, che vien da  
Raugia, di Constantinopoli de 29 di Novembre, per le quali non si ritrae cosa alcuna  
  
---  

[088r]  
  
  
salvo che il Turco quanto allo armare, andava più tosto rimessamente che con caldezza  
et che la peste in Constantinopoli faceva danno di 400 corpi il giorno o, più  
et si vedeva andar continovamente in augumento, talche il Baylo di questi Clarissimi  
haveva fatti amazar tutti i suoi cani et gatti, et teneva uno spenditore  
fuor di casa che lo provedeva, non praticando con nessuno, né manco permettendo  
che i suoi praticassero, perché si vedeva la peste multiplicare molto fuori del solito  
di Constantinopoli. Nondimeno questi Signori non pretermettono di far lavorare  
comodamente nello Arsenale. et hanno presa parte che il Signor Iacopo Malatesti  
vadia in Cypro con 800 fanti et il Moretto Calavrese a Cattaro con 100  
et altri 600 fanti mandano fra Candia Corfù et altri luoghi di quelle  
frontiere, et sebene è, solito mutarsi ogni 3. anni o, 2, queste guardie  
ve le mandano nondimeno quasi che raddoppiate per ogni buon rispetto.  
Qui si aspetta fra un mese (come per l ultime) Don Gratia de Aro per imbasciadore  
di Sua Maestà Catholica per la quale ci è, nuova che viene ancora Don Franzese  
de Alaba alla alteza di Savoia per riseder quivi per imbasciadore.  
Ecci comparso il Contino da Gambero Imbasciadore per il Duca di Mantova  
il quale io andai a visitare et a fare i conplimenti debiti, mostrando la intrinsica  
amicitia et benevolentia che Vostra Eccellenza ha con Casa Gonzaga et la bona volontà  
per la quale mi fu risposto molto gratamente, et in particulare detto Contino mi  
prego che io baciassi le mani a Vostra Eccellenza in nome suo. che come affezionatissimo  
con tutta la Casa sua di Vostra Eccellenza desiderava occasione di potersele mostrare  
servitore. A Piero buonaventura in Magistrato fu dato  
bando di terra et luogo, Navilii armati et disarmati con taglia dietro di  
2mila scudi. 1000 de quali pagherà la Cassa de x et li altri 1000 il Padre  
della Bianca. Messer Giovambattista si trova ancora in carcere et non se ne  
fa buon giudicio. perché questi Gentilhomini pretendono, che ei sia stato di più  
  
---  

[088v]  
  
  
tempo consapevole della pratica, et della fuga, et voglion dare esempio et  
levar via la occasione che le lor figliole non habbino ad essere rubate. o, cor꞊  
rotte da forestieri, et han fatto partito che serve, servitori, barcaroli,  
et complici o interessati o consapevoli del caso sieno ,o, citati o. presi. per il che  
io dubito che la cosa di Giovambattista andrà assai in lungo. et poi non  
harà che Cattivo fine. non ci posso far troppo frutto perché non mi par  
ragionevole scoprirmi. posso ben come da me parlarne con qualcuno.  
come ho fatto. ma non vegho che quando io ne volessi parlare in Collegio  
li giovassi punto. anzi dubiterei non li nuocere. perché questi Gentilhomini  
son tutti ad una in aiutarsi et favorirsi l uno l altro. et sebene, ce ne son di  
quelli che se ne ridono, parendo loro che di una cosa particulare et di  
innamoramento, non se ne havessi a tener tanto conto, la maggior parte non  
dimeno la intendono altrimenti: et maximo i Grimanni essendo la Matri  
gna di detta Bianca sorella del Patriarca che l ha presa molto a denti.  
Di qua non posso dir altro salvo che quello che sarà ne summarii. Ben ho  
da pregarla con tutto il poter et saper mio, et con quella maggior reverentia che io  
posso astretto da grandissima necessità che si degni per sua Clementia et bontà ri  
cordarsi di aiutarmi come ella più volte ne ha promesso che invero mi  
truuovo su li interessi già sono più et più mesi. et mi conduco a malissimo  
termine. et prestimi fede Vostra Eccellenza se a buon servitore et fedele si può prestar fede  
che io non spendo se non in cose necessarissime ma lo anno passato è, stato tanto  
importuno che io non ho possuto né posso resistere. aiutimi adunque la  
prego. se non lo vuol fare per la servitù mia. al manco per la bontà sua. che me le  
raccomando quanto più so et posso. di Venetia alli .5. di Gennaio 1563  
Di Vostra Eccellenza Illustrissima  
Affezionatissimo Servitore  
Cosimo bartoli  
  
---  

[091r]  
  
  
  
---  

[091v]  
  
  
  
---  

[092r]  
  
  
  
---  

[092v]  
  
  
Allo Illustrissimo et Eccellentissimo Signor il Signor Duca di Firenze  
Siena Signor et Patron mio osservantissimo  
  
---  

