---
layout: letter
doctype: Letter
shelfmark: Mediceo del Principato 2976, fol. 114r-v, 115r-v, 116r-v, 113r-v
docdate: 07-04-1563
place: Venezia
sender: Bartoli Cosimo
recipient: Cosimo I de' Medici
attached_newsletter: TBD
reviewed: 1.0
---

[114r]  
  
  
Illustrissimo et eccellentissimo Signor et Patron mio osservantissimo  
Sabato arrivò qui il Cardinale de Loreno, et lunedì mattina hebbe audientia da questi Clarissimi  
dove publicamente fece una accomodata orazionetta, la somma della quale fu che tro  
vandosi molto afannato per la morte de sui fratelli, et per il comune et gran danno del  
Regno di Francia, deplorando le calamità presenti, et ultimamente havendo rice[...]  
non piccolo dispiacere della morte de duoi legati, vedendo come era di necessità  
le cose del concilio andassino alquanto più in longo, aspettandosi lo arrivo de nuovi legati  
non haveva saputo dove meglio andare a respirare da tanti travagli, che venire in  
questa città tanto relligiosa et catolica et per conseguenza tanto osservata da lui et  
dalla casa sua, per molti oblighi haveva con quella fugli dal Serenissimo Doge  
risposto con Maiestà et gratitudine atta alla bontà di un tanto principe lodato  
molto nello esser, nel suo parlare gratissimo et dolcissimo et pieno di ineffabile  
benignità. Martedì poi arrivò il legato Navagerio et visitato che hebbe  
L'Oreno se ne ritirò in Ca: Bernarda. sul Canal grande dove si crede starà  
qui dì santi. Io ho visitato l'uno et l'altro da parte di Vostra Eccellenza Illustrissima et par  
ticularmente il Navagero mostrò con gratissime parole esser molto affezionato  
di Vostra Signoria Illustrissima et da lui non si ritrae altro se non che il Papa pare molto inani  
mito a questa riforma, et che ,è, resoluto che da lui non habbia a mancare se per  
questo si hanno a rassettare le cose della Religione, talchè pare che che detto  
Navagerio seben li pare haver alle mani un negozio importantissimo et di  
gran difficultà insieme con Morone. habbi non di meno speranza di haverlo a con  
dur presto a buon fine, et terminare con esso le cose del Concilio, in modo che  
se ne habbi a cavar universale beneficio per tutti i christiani. che ,è, quanto  
ho potuto ritrarre sino ad hoggi, quel che seguirà, ne darò aviso,  
Loreno si Abbocò col lo Eccellentissimo di Ferrara alla Anguillara non molto  
lontano da Padova, però non si crede si riveghino altrimenti. usando dire detto  
Loreno di voler tornare al Concilio, et non stare senza quale sospetto  
  
---  

[114v]  
  
  
per havere aviso di Francia che In Italia son venuti .6. homini sconosciuti per  
far a lui quel che è stato fatto al Duca suo fratello. instigati et da nimici loro et  
dal Besa predicator Ugonotto. I contemplativi non posson credere che questa ve  
nuta di loreno sia a caso, né per le cause allegate da lui. però stanno avertiti  
se adimanderà audientia segreta o no, per vedere se potranno cavare cosa  
alcuna perché quanto al parlare con il Doge solo non si usa né si crede che  
né di notte né di dì fussi amesso. io starò quanto potrò avertito et non  
mancherò di mio debito.  
Venerdì passato in Bergamo sul hora della messa. fu in Santa Maria Maggiore  
presente il Podestà di Bergamo assaltato il Conte Achille Brambato, et morto  
da .5. con cinque archibusetti, i quali fatto lo eccesso subito si salvarono, riti  
randosi ad una casetta che havevano acanto alle mura, donde con certe funi  
scalandole si salvarono fino a tanto che giunsono fuori di detta terra dove  
erano aspettati da Giandomenico Albani che li haveva mandati a fare detto  
eccesso, ma il loro salvamento non fu tale che per la campagna et sino su quel  
di Milano non ne siano stati presi quattro, et in bergamo un fratello del detto  
Giandomenico et qui il Padre, il quale era collaterale di questi suoi Signori  
et, si giudica che fatte le feste se il collaterale o altri che son ritenuti ne  
saranno stati consapevoli, se ne vedrà una severissima giustizia. atteso un tanto  
assassinamento seguito in tal modo, dove non erano occorse non solo morti di homi  
ni, ma neanche offese di parole, perché tutto il disparere era stato fra il Conte Giam  
batista Brambato et il Collaterale, et era stato solo di mentite, et per tal conto il  
Collaterale haveva tanto inculcata la causa che haveva fatto dar bando  
et confiscatione de beni al detto conte Giambatista, né bastatoli questo ha  
poi ,o, lui ,o, i figliuoli fatto fare questo eccesso, che infinitamente dispiace  
a questi Signori et oltre al gastigo che si crede daranno alli Albani, si giudica che restituiranno  
  
---  

[115r]  
  
  
in gratia, et reintegreranno de beni il conte giambattista il che seguendo sarà cosa  
molto strasordinaria et per accrescere la pena et il gastigo a delinquenti.  
Martedì mattina fu Consiglio grande nel quale si publicò la causa del Vescovo  
Delfino et di messer Luigi suo fratello. Messer Luigi si trova privo per x anni  
del consiglio, dello haver ufizii o benefizii, et il Vescovo nominato  
Zacheria ,è, privato di tutti i suoi frutti così temporali come altro per sempre  
che vive, con taglia dietro di chi lo dà prigione di mille scudi, et egli  
se mai fussi condotto qua di carcere perpetua, per haver machinato più anni sono  
contro a questa Sua Patria. la causa dicono essere quella che io scrissi per l'ultimo  
spaccio delli Avisi che haveva detto Vescovo dal Dragomanno di questi Signori in pre  
giudizio non solo di questo stato, ma del Papa et della fede apostolica et di più imputano il  
detto che havessi operato tanto che il Dragomanno detto haveva 300 scudi l'anno di pro  
visione dalla Maestà Cesarea et quel che è peggio che detto Vescovo haveva saputo fare in  
modo che il Dragomanno non solo non haveva, ma nonchè altro non sapeva di detta  
provisione, la quale il Vescovo riscoteva in nome suo ma in fatto se la teneva per sè.  
et oltre a questo hanno trovato che egli ha consumato non solo le entrate et le provisio  
ni che haveva in questo grado che si truova; ma ha consumato ancora il povero  
fratello ricercandolo ogni dì di danari, con promesse di grandissime speranze talché si truo  
va detto messer Luigi haver haver da lui undici mila scudi, et per molti Gentil  
homini si crede che Sua Santità lo habbia in ogni modo a rimuovere, et si va creden  
do vi habbi a mandare il Comendone, et io particularmente ho visto un capitolo di  
una lettera di Sua Maestà Cesarea che lo loda et comenda et raccomanda molto a Sua Santità  
Quanto al Dragomanno questi Signori spacciaron subito una fregata, et si dice al Bailo  
acciò che mostrando cosa di grande importanzia lo mandasse con uno spaccio  
subito qui; il seguito si aspetterà alla occasione et al tempo ma si vede che  
lo vorrebbono nelle mani.  
Qui poi che ho incominciata questa lettera si dice che il Signor Conte GiaMbattista brambato  
uscì di Milano con circa 400 cavalli ò, 500 et havuto notitia della fuga di  
  
---  

[115v]  
  
  
Giandomenico Albano lo rinchiuse in certo castelletto et fattolo prigione con i suoi  
lo ha mandato ben guardato entro in Bergamo in mano del Podestà, et  
il Collaterale hiersera et stamati ,è, stato esaminato ma non si ritrae per ancora  
cosa alcuna.  
Io fui duoi dì sono a desinare con il Signor Nuntio dove era ancora il Vescovo di  
Nola et fra molti et riversi ragionamenti che occorsono mi lodarono per eccellentissimo  
Philosopho, et ancora christianissimo Teologo messer federigo Pendaso, che stava con il Cardinale  
di Mantova parendo loro he ei fussi uno homo degno di esser apresso a qualche  
gran Principe per le qualità et virtù sue, però lo giudicavano persona molto atta  
a poter giovare ad uno studio simale a quel di pisa per leggere filosofia come  
altra volta haveva fatto in Pavia affermandomi detto Nuntio che  
non ha mai conosciuto persona né di più lettere, né di più iudizio, né di  
più bontà, né anco di più dolce et gioconda conversatione, né più dedito  
e inclinato al legger in uno studio, et sebene è stato più anni con il  
detto Cardinale di Mantova ha nondimeno pregatolo più volte et messo mezo  
già detto Nuntio ad interceder gratia di licentia per andarsene in uno  
studio, ad esercitarsi et insegnare alli altri. ma il Cardinale come che lo haveva  
Carissimo non volle mai darli licentia, et più volte lo rimunerò con  
darli 200scudi di entrata in benefizii, et una volta mille contanti, et nella  
morte sua ancora le ne ha lassati mille altri pur contanti, et giudicono che  
se Vostra Eccellenza havessi bisogno di filosofo principale per lo studio, non potresti  
migliorare et per quanto mi afferma il Nuntio crede sarebbe molto secondo la  
mente di Vostra Eccellenza per esser congiunto insieme con le gran lettere una bontà infinita  
honne voluto dar notitia a quella parendomi mio debito. non sa già il Nuntio  
né manco Monsignor di Nola quel che voglia adesso fare detto Pendaso perchè ha un fratello  
che seben ha moglie non fa figlioli. et lo stimola a tor moglie. ma essi non  
  
---  

[116r]  
  
  
credono che egli si habbia a risolvere di prenderne: per non vi esser punto atto, anzi  
tutto dedito alli studi, et alla Theologia che da dua anni in qua a stanza del  
Cardinale suo padrone haveva atteso, et fatto in essa tal frutto che ha in Trento  
fatto maravigliare molti professori de tale scientia. ben credono di  
esser di tanta autorità apresso di lui che lo potrieno disporre, a farlo venire  
come ho detto a legger in Pisa, sapendo per cosa certa che egli non vuole  
star più con Padrone nessuno, come stava con Mantova che li dava 200 scudi  
l'anno di provisione oltre al piatto;  
Ei mi ,è, venuto a notizia per mezo del Martiningo come Il Signor Iacopo Mala  
testi fa instantia, et ha pratica di acconciare Malatesta suo fratello, già  
prigione in Firenza: con la Eccellenza: del Duca di Savoia.  
Sono stato in dubbio se io dovevo scrivere a Vostra Eccellenza una cantafavola che qua  
si ,è, divulgata per la plebe, et ce ne sono ne particulari lettere di Napoli et di Roma  
ma per questo io intendo assai scioche, et questo .è. che il Re filippo rivuole da  
Vostra Eccellenza lo stato di Siena per darlo al Signor Don Giovanni d'Austria, al quale  
ragionano si dà la sorella del Duca di Ferrara. ma che si aspetta la resolutio  
ne del Concilio: ma perché mi pare tanto fuor del dritto et del debito andar  
delle cose del mondo, sono stato per non la scrivere, ma pur per satisfarmi di scri  
ver tutto quello che mi viene a notitia, ho voluto dirne sin qui come cosa da me  
non solo non creduta, ma per ridicola, et cantafavola accettata.  
Qui son lettere di levante ma questi Signori non le hanno per ancor date a parti  
culari et si crede ne voglino visitare alcuna per la causa del Delfino  
Io da poi che son qua ho ricevute più et più lettere di Vostra Eccellenza per al Bailo della  
Nation fiorentina in Pera; a tutte le quali che credo siano state da x ,o, xii  
ho fatto coperta et scritto ancor io ad Albertaccio pregandolo che accusi almanco  
la ricevuta, et mai .è. stato possibile che io ne habbi hauto pur un minimo  
  
---  

[116v]  
  
  
verso in risposta, né so trovar la causa, havendo massimo in firenze molta stretta  
amicitia et conversatione seco. né vorrei che per questo io potessi cadere in concetto  
di straccurato nelle cose di Vostra Eccellenza non ci havendo colpa alcuna, però le ne  
ho voluto scrivere, né per questo lascerò mai ogni volta che mi verranno lettere di  
non scriver al detto Albertaccio, et inviarle come .è. mio obligo. et stia egli  
quanto vuole a non me ne dar notitia, che mi bastarà far il debito mio, et che  
Vostra Eccellenza lo sappia.  
Non vorrei venirle a noia in ricordarli le bolle del Cardinale per la Badia  
et pur non posso tacere essendo già alli 7 del mese et non havendo più  
che 20 ,o, 21 di tempo a far di qua quel che per le altre mie le ho scritto  
che ocorre a non volere che questi fittuari perpetuino nello affitto  
il che non mi pare che meritino per lo che fecioro l'anno passato. pur  
Vostra Eccellenza è padrone et sa meglio di me quello che vuol farne, ma  
ho voluto con debita reverentia ricordarlene, ne mi occorrendo altro  
le baso le mano pregando Dio per la felicità sua, et rimettendomi nel resto  
al foglio de summari che per questa volta ci .è. poco, o niente di Venetia  
alli .7. di Aprile 1563  
Di. .Vostra Eccellenza Illustrissima  
Affezionatissimo Servitore  
Cosimo bartoli  
  
---  

[113r]  
  
  
  
---  

[113v]  
  
  
[...] et Eccellentissimo Signor il Signor Duca di Firenze  
Signor et Patron mio osservantissimo  
  
---  

